# Open Kiswahili Contemporary Version

## License Information

**Open Kiswahili Contemporary Version** is based on and adapted from: _Open Kiswahili Contemporary Version_, [Biblica, Inc](https://www.biblica.com/), 2015, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Psalms 1:1 (id: 719001001)

1Heri mtu yule ambaye haendi katika shauri la watu waovu, wala hasimami katika njia ya wenye dhambi, au kuketi katika baraza la wenye mizaha.


## Psalms 1:2 (id: 719001002)

2Bali huifurahia sheria ya Bwana, naye huitafakari hiyo sheria usiku na mchana.


## Psalms 1:3 (id: 719001003)

3Mtu huyo ni kama mti uliopandwa kando ya vijito vya maji, ambao huzaa matunda kwa majira yake na majani yake hayanyauki. Lolote afanyalo hufanikiwa.


## Psalms 1:4 (id: 719001004)

4Sivyo walivyo waovu! Wao ni kama makapi yapeperushwayo na upepo.


## Psalms 1:5 (id: 719001005)

5Kwa hiyo waovu hawatastahimili hukumu, wala wenye dhambi katika kusanyiko la wenye haki.


## Psalms 1:6 (id: 719001006)

6Kwa maana Bwana huziangalia njia za mwenye haki, bali njia ya waovu itaangamia.


## Psalms 2:1 (id: 719002001)

1Kwa nini mataifa wanashauriana kufanya mabaya, na kabila za watu kula njama bure?


## Psalms 2:2 (id: 719002002)

2Wafalme wa dunia wanajipanga na watawala wanajikusanya pamoja dhidi ya Bwana na dhidi ya Mpakwa Mafuta wake.


## Psalms 2:3 (id: 719002003)

3Wanasema, “Tuvunje minyororo yao na kuvitupilia mbali vifungo vyao.”


## Psalms 2:4 (id: 719002004)

4Yeye atawalaye mbinguni hucheka, Bwana huwadharau.


## Psalms 2:5 (id: 719002005)

5Kisha huwakemea katika hasira yake na kuwaogopesha katika ghadhabu yake, akisema,


## Psalms 2:6 (id: 719002006)

6“Nimemtawaza Mfalme wangu juu ya Sayuni, mlima wangu mtakatifu.”


## Psalms 2:7 (id: 719002007)

7Nitatangaza amri ya Bwana: Yeye aliniambia, “Wewe ni Mwanangu, leo mimi nimekuzaa.


## Psalms 2:8 (id: 719002008)

8Niombe, nami nitayafanya mataifa kuwa urithi wako, miisho ya dunia kuwa milki yako.


## Psalms 2:9 (id: 719002009)

9Utawatawala kwa fimbo ya chuma na kuwavunjavunja kama chombo cha mfinyanzi.”


## Psalms 2:10 (id: 719002010)

10Kwa hiyo, ninyi wafalme, kuweni na hekima; mwonyeke, enyi watawala wa dunia.


## Psalms 2:11 (id: 719002011)

11Mtumikieni Bwana kwa hofu na mshangilie kwa kutetemeka.


## Psalms 2:12 (id: 719002012)

12Mbusu Mwana, asije akakasirika nawe ukaangamizwa katika njia yako, kwa maana hasira yake inaweza kuwaka ghafula. Heri wote wanaomkimbilia.


## Psalms 3:1 (id: 719003001)

1Zaburi ya Daudi. Alipomkimbia mwanawe Absalomu. Ee Bwana, tazama adui zangu walivyo wengi! Ni wengi kiasi gani wanaoinuka dhidi yangu!


## Psalms 3:2 (id: 719003002)

2Wengi wanasema juu yangu, “Mungu hatamwokoa.”


## Psalms 3:3 (id: 719003003)

3Lakini wewe, Ee Bwana, ni ngao pande zote; umeniwekea utukufu na kuinua kichwa changu.


## Psalms 3:4 (id: 719003004)

4Ninamlilia Bwana kwa sauti kuu, naye ananijibu kutoka mlima wake mtakatifu.


## Psalms 3:5 (id: 719003005)

5Ninajilaza na kupata usingizi; naamka tena, kwa maana Bwana hunitegemeza.


## Psalms 3:6 (id: 719003006)

6Sitaogopa makumi elfu ya adui, wanaojipanga dhidi yangu kila upande.


## Psalms 3:7 (id: 719003007)

7Ee Bwana, amka! Niokoe, Ee Mungu wangu! Wapige adui zangu wote kwenye taya, vunja meno ya waovu.


## Psalms 3:8 (id: 719003008)

8Kwa maana wokovu watoka kwa Bwana. Baraka yako na iwe juu ya watu wako.


## Psalms 4:1 (id: 719004001)

1Kwa mwimbishaji. Kwa ala za nyuzi za muziki. Zaburi ya Daudi. Nijibu nikuitapo, Ee Mungu wangu mwenye haki! Nipumzishe katika shida zangu; nirehemu, usikie ombi langu.


## Psalms 4:2 (id: 719004002)

2Enyi watu, mtabadilisha utukufu wangu kuwa aibu mpaka lini? Mtapenda udanganyifu na kufuata miungu ya uongo mpaka lini?


## Psalms 4:3 (id: 719004003)

3Fahamuni hakika kwamba Bwana amewatenga wale wamchao kwa ajili yake; Bwana atanisikia nimwitapo.


## Psalms 4:4 (id: 719004004)

4Katika hasira yako, usitende dhambi. Mkiwa vitandani mwenu, mtulie kimya mkiichunguza mioyo yenu.


## Psalms 4:5 (id: 719004005)

5Toeni dhabihu zilizo haki; mtegemeeni Bwana.


## Psalms 4:6 (id: 719004006)

6Wengi wanauliza, “Ni nani awezaye kutuonyesha jema lolote?” Ee Bwana, tuangazie nuru ya uso wako.


## Psalms 4:7 (id: 719004007)

7Wewe umejaza moyo wangu kwa furaha kubwa kuliko watu waliopata nafaka na divai kwa wingi.


## Psalms 4:8 (id: 719004008)

8Nitajilaza chini na kulala kwa amani, kwa kuwa wewe peke yako, Ee Bwana, waniwezesha kukaa kwa salama.


## Psalms 5:1 (id: 719005001)

1Kwa mwimbishaji. Kwa filimbi. Zaburi ya Daudi. Ee Bwana, tegea sikio maneno yangu, uangalie kupiga kite kwangu.


## Psalms 5:2 (id: 719005002)

2Sikiliza kilio changu ili unisaidie, Mfalme wangu na Mungu wangu, kwa maana kwako ninaomba.


## Psalms 5:3 (id: 719005003)

3Asubuhi, unasikia sauti yangu, Ee Bwana; asubuhi naleta haja zangu mbele zako, na kusubiri kwa matumaini.


## Psalms 5:4 (id: 719005004)

4Wewe si Mungu unayefurahia uovu, kwako mtu mwovu hataishi.


## Psalms 5:5 (id: 719005005)

5Wenye kiburi hawawezi kusimama mbele yako, unawachukia wote watendao mabaya.


## Psalms 5:6 (id: 719005006)

6Unawaangamiza wasemao uongo. Bwana huwachukia wamwagao damu na wadanganyifu.


## Psalms 5:7 (id: 719005007)

7Lakini mimi, kwa rehema zako kuu, nitakuja katika nyumba yako, kwa unyenyekevu, nitasujudu kuelekea Hekalu lako takatifu.


## Psalms 5:8 (id: 719005008)

8Niongoze katika haki yako, Ee Bwana, kwa sababu ya adui zangu, nyoosha njia yako mbele yangu.


## Psalms 5:9 (id: 719005009)

9Hakuna neno kinywani mwao linaloweza kuaminika, mioyo yao imejaa maangamizi. Koo lao ni kaburi lililo wazi, kwa ndimi zao, wao hunena udanganyifu.


## Psalms 5:10 (id: 719005010)

10Uwatangaze kuwa wenye hatia, Ee Mungu! Hila zao ziwe anguko lao wenyewe. Wafukuzie mbali kwa sababu ya dhambi zao nyingi, kwa kuwa wamekuasi wewe.


## Psalms 5:11 (id: 719005011)

11Lakini wote wakimbiliao kwako na wafurahi, waimbe kwa shangwe daima. Ueneze ulinzi wako juu yao, ili wale wapendao jina lako wapate kukushangilia.


## Psalms 5:12 (id: 719005012)

12Kwa hakika, Ee Bwana, unawabariki wenye haki, unawazunguka kwa wema wako kama ngao.


## Psalms 6:1 (id: 719006001)

1Kwa mwimbishaji. Kwa ala za nyuzi za muziki. Mtindo wa sheminithi. Zaburi ya Daudi. Ee Bwana, usinikemee katika hasira yako, wala usiniadhibu katika ghadhabu yako.


## Psalms 6:2 (id: 719006002)

2Unirehemu Bwana, kwa maana nimedhoofika; Ee Bwana, uniponye, kwa maana mifupa yangu ina maumivu makali.


## Psalms 6:3 (id: 719006003)

3Nafsi yangu ina uchungu mwingi. Mpaka lini, Ee Bwana, mpaka lini?


## Psalms 6:4 (id: 719006004)

4Geuka Ee Bwana, unikomboe, uniokoe kwa sababu ya fadhili zako.


## Psalms 6:5 (id: 719006005)

5Hakuna mtu anayekukumbuka akiwa amekufa. Ni nani awezaye kukusifu akiwa kuzimu?


## Psalms 6:6 (id: 719006006)

6Nimechakaa kwa kulia kwa huzuni; usiku kucha nafurikisha kitanda changu kwa machozi; nimelowesha viti vyangu vya fahari kwa machozi.


## Psalms 6:7 (id: 719006007)

7Macho yangu yamedhoofika kwa kuhuzunika, yamedhoofika kwa sababu ya adui zangu wote.


## Psalms 6:8 (id: 719006008)

8Kaeni mbali nami, ninyi nyote mtendao mabaya, kwa maana Bwana amesikia kulia kwangu.


## Psalms 6:9 (id: 719006009)

9Bwana amesikia kilio changu kwa huruma, Bwana amekubali sala yangu.


## Psalms 6:10 (id: 719006010)

10Adui zangu wote wataaibika na kufadhaika, watarudi nyuma kwa aibu ya ghafula.


## Psalms 7:1 (id: 719007001)

1Ombolezo la Daudi kwa Bwana kwa sababu ya Kushi, Mbenyamini. Ee Bwana, Mungu wangu, ninakukimbilia wewe, uniokoe na kunikomboa na wote wanaonifuatia,


## Psalms 7:2 (id: 719007002)

2la sivyo watanirarua kama simba na kunichana vipande vipande, asiwepo wa kuniokoa.


## Psalms 7:3 (id: 719007003)

3Ee Bwana, Mungu wangu, kama nimetenda haya na kuna hatia mikononi mwangu,


## Psalms 7:4 (id: 719007004)

4au ikiwa nimemtenda uovu aliye na amani nami, au nimemnyangʼanya adui yangu pasipo sababu,


## Psalms 7:5 (id: 719007005)

5basi adui anifuatie na kunipata, auponde uhai wangu ardhini na kunilaza mavumbini.


## Psalms 7:6 (id: 719007006)

6Amka kwa hasira yako, Ee Bwana, inuka dhidi ya ghadhabu ya adui zangu. Amka, Mungu wangu, uamue haki.


## Psalms 7:7 (id: 719007007)

7Kusanyiko la watu na likuzunguke. Watawale kutoka juu.


## Psalms 7:8 (id: 719007008)

8Bwana na awahukumu kabila za watu. Nihukumu Ee Bwana, kwa kadiri ya haki yangu, kwa kadiri ya uadilifu wangu, Ewe Uliye Juu Sana.


## Psalms 7:9 (id: 719007009)

9Ee Mungu mwenye haki, uchunguzaye mawazo na mioyo, komesha ghasia za waovu na ufanye wenye haki waishi kwa amani.


## Psalms 7:10 (id: 719007010)

10Ngao langu ni Mungu Aliye Juu Sana, awaokoaye wanyofu wa moyo.


## Psalms 7:11 (id: 719007011)

11Mungu ni mwamuzi mwenye haki, Mungu aghadhibikaye kila siku.


## Psalms 7:12 (id: 719007012)

12Kama hakutuhurumia, atanoa upanga wake, ataupinda na kuufunga uzi upinde wake.


## Psalms 7:13 (id: 719007013)

13Ameandaa silaha zake kali, ameweka tayari mishale yake ya moto.


## Psalms 7:14 (id: 719007014)

14Yeye aliye na mimba ya uovu na achukuaye mimba ya ghasia huzaa uongo.


## Psalms 7:15 (id: 719007015)

15Yeye achimbaye shimo na kulifukua hutumbukia katika shimo alilochimba mwenyewe.


## Psalms 7:16 (id: 719007016)

16Ghasia azianzishazo humrudia mwenyewe, ukatili wake humrudia kichwani.


## Psalms 7:17 (id: 719007017)

17Nitamshukuru Bwana kwa ajili ya haki yake, na nitaliimbia sifa jina la Bwana Aliye Juu Sana.


## Psalms 8:1 (id: 719008001)

1Kwa mwimbishaji. Mtindo wa gitithi. Zaburi ya Daudi. Ee Bwana, Bwana wetu, tazama jinsi lilivyo tukufu jina lako duniani mwote! Umeuweka utukufu wako juu ya mbingu.


## Psalms 8:2 (id: 719008002)

2Midomoni mwa watoto wachanga na wanyonyao umeamuru sifa, kwa sababu ya watesi wako, kumnyamazisha adui na mlipiza kisasi.


## Psalms 8:3 (id: 719008003)

3Nikiziangalia mbingu zako, kazi ya vidole vyako, mwezi na nyota, ulizoziratibisha,


## Psalms 8:4 (id: 719008004)

4mwanadamu ni kitu gani hata unamfikiria, binadamu ni nani hata unamjali?


## Psalms 8:5 (id: 719008005)

5Umemfanya chini kidogo kuliko viumbe wa mbinguni, ukamvika taji ya utukufu na heshima.


## Psalms 8:6 (id: 719008006)

6Umemfanya mtawala juu ya kazi za mikono yako; umeweka vitu vyote chini ya miguu yake.


## Psalms 8:7 (id: 719008007)

7Mifugo na makundi yote pia, naam, na wanyama wa kondeni,


## Psalms 8:8 (id: 719008008)

8ndege wa angani na samaki wa baharini, naam, kila kiogeleacho katika njia za bahari.


## Psalms 8:9 (id: 719008009)

9Ee Bwana, Bwana wetu, tazama jinsi lilivyo tukufu jina lako duniani mwote!


## Psalms 9:1 (id: 719009001)

1Kwa mwimbishaji. Mtindo wa muth\-labeni. Zaburi ya Daudi. Ee Bwana, nitakutukuza kwa moyo wangu wote, nitayasimulia matendo yako yote ya ajabu.


## Psalms 9:2 (id: 719009002)

2Nitafurahi na kushangilia ndani yako. Nitaliimbia sifa jina lako, Ewe Uliye Juu Sana.


## Psalms 9:3 (id: 719009003)

3Adui zangu wamerudi nyuma, wamejikwaa na kuangamia mbele zako.


## Psalms 9:4 (id: 719009004)

4Kwa maana umetetea haki yangu na msimamo wangu; umeketi kwenye kiti chako cha enzi, ukihukumu kwa haki.


## Psalms 9:5 (id: 719009005)

5Umekemea mataifa na kuwaangamiza waovu; umeyafuta majina yao milele na milele.


## Psalms 9:6 (id: 719009006)

6Uharibifu usiokoma umempata adui, umeingʼoa miji yao; hata kumbukumbu lao limetoweka.


## Psalms 9:7 (id: 719009007)

7Bwana anatawala milele, ameweka kiti chake cha enzi apate kuhukumu.


## Psalms 9:8 (id: 719009008)

8Mungu atahukumu ulimwengu kwa haki, atatawala mataifa kwa haki.


## Psalms 9:9 (id: 719009009)

9Bwana ni kimbilio la watu wanaoonewa, ni ngome imara wakati wa shida.


## Psalms 9:10 (id: 719009010)

10Wote wanaolijua jina lako watakutumaini wewe, kwa maana wewe Bwana, hujawaacha kamwe wakutafutao.


## Psalms 9:11 (id: 719009011)

11Mwimbieni Bwana sifa, amefanywa mtawala Sayuni, tangazeni miongoni mwa mataifa, yale aliyoyatenda.


## Psalms 9:12 (id: 719009012)

12Kwa maana yeye alipizaye kisasi cha damu hukumbuka, hapuuzi kilio cha wanaoonewa.


## Psalms 9:13 (id: 719009013)

13Ee Bwana, tazama jinsi walivyo wengi adui zangu wanaonitesa! Nihurumie, uniinue kutoka malango ya mauti,


## Psalms 9:14 (id: 719009014)

14ili niweze kutangaza sifa zako katika malango ya Binti Sayuni na huko niushangilie wokovu wako.


## Psalms 9:15 (id: 719009015)

15Mataifa wameanguka kwenye shimo walilolichimba, miguu yao imenaswa kwenye wavu waliouficha.


## Psalms 9:16 (id: 719009016)

16Bwana anajulikana kwa haki yake, waovu wamenaswa katika kazi za mikono yao.


## Psalms 9:17 (id: 719009017)

17Waovu wataishia kuzimu, naam, mataifa yote wanaomsahau Mungu.


## Psalms 9:18 (id: 719009018)

18Lakini mhitaji hatasahaulika siku zote, wala matumaini ya walioonewa hayatapotea.


## Psalms 9:19 (id: 719009019)

19Ee Bwana, inuka, usimwache binadamu ashinde. Mataifa na yahukumiwe mbele zako.


## Psalms 9:20 (id: 719009020)

20Ee Bwana, wapige kwa hofu, mataifa na yajue kuwa wao ni watu tu.


## Psalms 10:1 (id: 719010001)

1Kwa nini, Ee Bwana, unasimama mbali? Kwa nini unajificha wakati wa shida?


## Psalms 10:2 (id: 719010002)

2Katika kiburi chake, mwovu humtesa maskini, waovu na wanaswe katika hila wanazozitunga.


## Psalms 10:3 (id: 719010003)

3Hujivunia tamaa za moyo wake; humbariki mlafi na kumtukana Bwana.


## Psalms 10:4 (id: 719010004)

4Katika kiburi chake, mwovu hamtafuti Mungu, katika mawazo yake yote hakuna nafasi ya Mungu.


## Psalms 10:5 (id: 719010005)

5Njia zake daima hufanikiwa; hujivuna na amri zako ziko mbali naye, huwacheka kwa dharau adui zake wote.


## Psalms 10:6 (id: 719010006)

6Anajisemea mwenyewe, “Hakuna kitakachonitikisa, daima nitakuwa na furaha, kamwe sitakuwa na shida.”


## Psalms 10:7 (id: 719010007)

7Kinywa chake kimejaa laana, uongo na vitisho; shida na ubaya viko chini ya ulimi wake.


## Psalms 10:8 (id: 719010008)

8Huvizia karibu na vijiji; kutoka mafichoni huwanasa wasio na hatia, akivizia wapitaji.


## Psalms 10:9 (id: 719010009)

9Huvizia kama simba aliye mawindoni; huvizia kumkamata mnyonge, huwakamata wanyonge na kuwaburuza katika wavu wake.


## Psalms 10:10 (id: 719010010)

10Mateka wake hupondwa, huzimia; wanaanguka katika nguvu zake.


## Psalms 10:11 (id: 719010011)

11Anajisemea mwenyewe, “Mungu amesahau, huficha uso wake na haoni kabisa.”


## Psalms 10:12 (id: 719010012)

12Inuka Bwana! Inua mkono wako, Ee Mungu. Usiwasahau wanyonge.


## Psalms 10:13 (id: 719010013)

13Kwa nini mtu mwovu anamtukana Mungu? Kwa nini anajiambia mwenyewe, “Hataniita nitoe hesabu?”


## Psalms 10:14 (id: 719010014)

14Lakini wewe, Ee Mungu, unaona shida na huzuni, umekubali kuyapokea mkononi mwako. Mhanga anajisalimisha kwako, wewe ni msaada wa yatima.


## Psalms 10:15 (id: 719010015)

15Vunja mkono wa mtu mwovu na mbaya, mwite atoe hesabu ya maovu yake ambayo yasingejulikana.


## Psalms 10:16 (id: 719010016)

16Bwana ni Mfalme milele na milele, mataifa wataangamia watoke nchini mwake.


## Psalms 10:17 (id: 719010017)

17Unasikia, Ee Bwana, shauku ya wanaoonewa, wewe huwatia moyo, na kusikiliza kilio chao,


## Psalms 10:18 (id: 719010018)

18ukiwatetea yatima na walioonewa, ili mwanadamu, ambaye ni udongo, asiogopeshe tena.


## Psalms 11:1 (id: 719011001)

1Kwa mwimbishaji. Zaburi ya Daudi. Kwa Bwana ninakimbilia, unawezaje basi kuniambia: “Ruka kama ndege kwenye mlima wako.


## Psalms 11:2 (id: 719011002)

2Hebu tazama, waovu wanapinda pinde zao, huweka mishale kwenye uzi wake, wakiwa gizani ili kuwapiga wale wanyofu wa moyo.


## Psalms 11:3 (id: 719011003)

3Wakati misingi imeharibiwa, mwenye haki anaweza kufanya nini?”


## Psalms 11:4 (id: 719011004)

4Bwana yuko ndani ya Hekalu lake takatifu; Bwana yuko kwenye kiti chake cha enzi mbinguni. Huwaangalia wana wa watu, macho yake yanawajaribu.


## Psalms 11:5 (id: 719011005)

5Bwana huwajaribu wenye haki, lakini waovu na wanaopenda jeuri, nafsi yake huwachukia.


## Psalms 11:6 (id: 719011006)

6Atawanyeshea waovu makaa ya moto mkali na kiberiti kinachowaka, upepo wenye joto kali ndio fungu lao.


## Psalms 11:7 (id: 719011007)

7Kwa kuwa Bwana ni mwenye haki, yeye hupenda haki. Wanyofu watauona uso wake.


## Psalms 12:1 (id: 719012001)

1Kwa mwimbishaji. Mtindo wa sheminithi. Zaburi ya Daudi. Bwana tusaidie, kwa kuwa wacha Mungu wametoweka; waaminifu wametoweka miongoni mwa wanadamu.


## Psalms 12:2 (id: 719012002)

2Kila mmoja humwambia jirani yake uongo; midomo yao ya hila huzungumza kwa udanganyifu.


## Psalms 12:3 (id: 719012003)

3Bwana na akatilie mbali midomo yote ya hila na kila ulimi uliojaa majivuno,


## Psalms 12:4 (id: 719012004)

4ule unaosema, “Kwa ndimi zetu tutashinda; midomo ni mali yetu, bwana wetu ni nani?”


## Psalms 12:5 (id: 719012005)

5“Kwa sababu ya uonevu wa wanyonge na kulia kwa uchungu kwa wahitaji, nitainuka sasa,” asema Bwana. “Nitawalinda kutokana na wale wenye nia mbaya juu yao.”


## Psalms 12:6 (id: 719012006)

6Maneno ya Bwana ni safi, kama fedha iliyosafishwa katika tanuru, iliyosafishwa mara saba.


## Psalms 12:7 (id: 719012007)

7Ee Bwana, utatuweka salama na kutulinda na kizazi hiki milele.


## Psalms 12:8 (id: 719012008)

8Watu waovu huenda wakiringa kila mahali wakati ambapo yule aliye mbaya sana ndiye anayeheshimiwa miongoni mwa watu.


## Psalms 13:1 (id: 719013001)

1Kwa mwimbishaji. Zaburi ya Daudi. Mpaka lini, Ee Bwana? Je, utanisahau milele? Utanificha uso wako mpaka lini?


## Psalms 13:2 (id: 719013002)

2Nitapambana na mawazo yangu mpaka lini, na kila siku kuwa na majonzi moyoni mwangu? Adui zangu watanishinda mpaka lini?


## Psalms 13:3 (id: 719013003)

3Nitazame, unijibu, Ee Bwana Mungu wangu. Yatie nuru macho yangu, ama sivyo nitalala usingizi wa mauti.


## Psalms 13:4 (id: 719013004)

4Adui yangu atasema, “Nimemshinda,” nao adui zangu watashangilia nitakapoanguka.


## Psalms 13:5 (id: 719013005)

5Lakini ninategemea upendo wako usiokoma; moyo wangu unashangilia katika wokovu wako.


## Psalms 13:6 (id: 719013006)

6Nitamwimbia Bwana, kwa kuwa amekuwa mwema kwangu.


## Psalms 14:1 (id: 719014001)

1Kwa mwimbishaji. Zaburi ya Daudi. Mpumbavu anasema moyoni mwake, “Hakuna Mungu.” Wameharibika, matendo yao ni maovu kabisa; hakuna hata mmoja atendaye mema.


## Psalms 14:2 (id: 719014002)

2Bwana anawachungulia wanadamu chini kutoka mbinguni aone kama wako wenye akili, wowote wanaomtafuta Mungu.


## Psalms 14:3 (id: 719014003)

3Wote wamepotoka, wameharibika wote pamoja, hakuna atendaye mema. Naam, hakuna hata mmoja!


## Psalms 14:4 (id: 719014004)

4Je, watendao mabaya kamwe hawatajifunza: wale ambao huwala watu wangu kama watu walavyo mkate, hao ambao hawamwiti Bwana?


## Psalms 14:5 (id: 719014005)

5Wako hapo, wameingiwa na hofu kuu, maana Mungu yupo pamoja na wenye haki.


## Psalms 14:6 (id: 719014006)

6Ninyi watenda mabaya mnakwamisha mipango ya maskini, bali Bwana ndiye kimbilio lao.


## Psalms 14:7 (id: 719014007)

7Laiti wokovu wa Israeli ungalikuja kutoka Sayuni! Wakati Bwana arejeshapo wafungwa wa watu wake, Yakobo na ashangilie, Israeli na afurahi!


## Psalms 15:1 (id: 719015001)

1Zaburi ya Daudi. Bwana, ni nani awezaye kukaa katika Hekalu lako? Nani awezaye kuishi katika mlima wako mtakatifu?


## Psalms 15:2 (id: 719015002)

2Ni yule aendaye pasipo mawaa, atendaye yaliyo haki, asemaye kweli toka moyoni mwake,


## Psalms 15:3 (id: 719015003)

3na hana masingizio ulimini mwake, asiyemtenda jirani yake vibaya, na asiyemsingizia mwenzake,


## Psalms 15:4 (id: 719015004)

4ambaye humdharau mtu mbaya, lakini huwaheshimu wale wamwogopao Bwana, yule atunzaye kiapo chake hata kama anaumia.


## Psalms 15:5 (id: 719015005)

5Yeye akopeshaye fedha yake bila riba, na hapokei rushwa dhidi ya mtu asiye na hatia. Mtu afanyaye haya kamwe hatatikisika.


## Psalms 16:1 (id: 719016001)

1Utenzi wa Daudi. Ee Mungu, uniweke salama, kwa maana kwako nimekimbilia.


## Psalms 16:2 (id: 719016002)

2Nilimwambia Bwana, “Wewe ndiwe Bwana wangu; pasipo wewe sina jambo jema.”


## Psalms 16:3 (id: 719016003)

3Kwa habari ya watakatifu walioko duniani, ndio walio wa fahari ambao ninapendezwa nao.


## Psalms 16:4 (id: 719016004)

4Huzuni itaongezeka kwa wale wanaokimbilia miungu mingine. Sitazimimina sadaka zao za damu au kutaja majina yao midomoni mwangu.


## Psalms 16:5 (id: 719016005)

5Bwana umeniwekea fungu langu na kikombe changu; umeyafanya mambo yangu yote yawe salama.


## Psalms 16:6 (id: 719016006)

6Alama za mipaka zimeniangukia mahali pazuri, hakika nimepata urithi mzuri.


## Psalms 16:7 (id: 719016007)

7Nitamsifu Bwana ambaye hunishauri, hata wakati wa usiku moyo wangu hunifundisha.


## Psalms 16:8 (id: 719016008)

8Nimemweka Bwana mbele yangu daima. Kwa sababu yuko mkono wangu wa kuume, sitatikisika.


## Psalms 16:9 (id: 719016009)

9Kwa hiyo moyo wangu unafurahia, na ulimi wangu unashangilia; mwili wangu nao utapumzika salama,


## Psalms 16:10 (id: 719016010)

10kwa maana hutaniacha kaburini, wala hutamwacha Mtakatifu Wako kuona uharibifu.


## Psalms 16:11 (id: 719016011)

11Umenijulisha njia ya uzima; utanijaza na furaha mbele zako, pamoja na furaha za milele katika mkono wako wa kuume.


## Psalms 17:1 (id: 719017001)

1Sala ya Daudi. Sikia, Ee Bwana, kusihi kwangu kwa haki, sikiliza kilio changu. Tega sikio kwa ombi langu, halitoki kwenye midomo ya udanganyifu.


## Psalms 17:2 (id: 719017002)

2Hukumu yangu na itoke kwako, macho yako na yaone yale yaliyo haki.


## Psalms 17:3 (id: 719017003)

3Ingawa unauchunguza moyo wangu na kunikagua usiku, ingawa umenijaribu, hutaona chochote. Nimeamua kwamba kinywa changu hakitatenda dhambi.


## Psalms 17:4 (id: 719017004)

4Kuhusu matendo ya wanadamu: kwa neno la midomo yako, nimejiepusha na njia za wenye jeuri.


## Psalms 17:5 (id: 719017005)

5Hatua zangu zimeshikamana na njia zako; nyayo zangu hazikuteleza.


## Psalms 17:6 (id: 719017006)

6Ee Mungu, ninakuita, kwa kuwa utanijibu, nitegee sikio lako na usikie ombi langu.


## Psalms 17:7 (id: 719017007)

7Uonyeshe ajabu ya upendo wako mkuu, wewe uokoaye kwa mkono wako wa kuume wale wanaokukimbilia kutokana na adui zao.


## Psalms 17:8 (id: 719017008)

8Nilinde kama mboni ya jicho lako, unifiche chini ya kivuli cha mbawa zako


## Psalms 17:9 (id: 719017009)

9kutokana na waovu wanaonishambulia, kutokana na adui wauaji wanaonizunguka.


## Psalms 17:10 (id: 719017010)

10Huifunga mioyo yao iliyo migumu, vinywa vyao hunena kwa majivuno.


## Psalms 17:11 (id: 719017011)

11Wamenifuatia nyayo zangu, sasa wamenizingira, wakiwa macho, waniangushe chini.


## Psalms 17:12 (id: 719017012)

12Wamefanana na simba mwenye njaa awindaye, kama simba mkubwa anyemeleaye mafichoni.


## Psalms 17:13 (id: 719017013)

13Inuka, Ee Bwana, pambana nao, uwaangushe, niokoe kutokana na waovu kwa upanga wako.


## Psalms 17:14 (id: 719017014)

14Ee Bwana, mkono wako uniokoe na watu wa jinsi hii, kutokana na watu wa ulimwengu huu ambao fungu lao liko katika maisha haya. Na wapate adhabu ya kuwatosha. Watoto wao na wapate zaidi ya hayo, hukumu na iendelee kwa watoto wa watoto wao.


## Psalms 17:15 (id: 719017015)

15Na mimi katika haki nitauona uso wako, niamkapo, nitaridhika kwa kuona sura yako.


## Psalms 18:1 (id: 719018001)

1Kwa mwimbishaji. Zaburi ya Daudi mtumishi wa Bwana aliyomwimbia Bwana wakati Bwana alipomwokoa mikononi mwa adui zake wote, na pia mkononi mwa Sauli. Alisema hivi: Nakupenda wewe, Ee Bwana, nguvu yangu.


## Psalms 18:2 (id: 719018002)

2Bwana ni mwamba wangu, ngome yangu na mwokozi wangu, Mungu wangu ni mwamba, ambaye kwake ninakimbilia. Yeye ni ngao yangu na pembe ya wokovu wangu, ngome yangu.


## Psalms 18:3 (id: 719018003)

3Ninamwita Bwana anayestahili kusifiwa, nami ninaokolewa kutoka kwa adui zangu.


## Psalms 18:4 (id: 719018004)

4Kamba za mauti zilinizunguka, mafuriko ya maangamizi yalinilemea.


## Psalms 18:5 (id: 719018005)

5Kamba za kuzimu zilinizunguka, mitego ya mauti ilinikabili.


## Psalms 18:6 (id: 719018006)

6Katika shida yangu nalimwita Bwana, nilimlilia Mungu wangu anisaidie. Kutoka hekaluni mwake alisikia sauti yangu, kilio changu kikafika mbele zake, masikioni mwake.


## Psalms 18:7 (id: 719018007)

7Dunia ilitetemeka na kutikisika, misingi ya milima ikatikisika, vilitetemeka kwa sababu alikuwa amekasirika.


## Psalms 18:8 (id: 719018008)

8Moshi ukapanda kutoka puani mwake, moto uteketezao ukatoka kinywani mwake, makaa ya moto yawakayo yakatoka ndani mwake.


## Psalms 18:9 (id: 719018009)

9Akazipasua mbingu akashuka chini, mawingu meusi yalikuwa chini ya miguu yake.


## Psalms 18:10 (id: 719018010)

10Alipanda juu ya kerubi akaruka, akapaa juu kwa mbawa za upepo.


## Psalms 18:11 (id: 719018011)

11Alifanya giza kuwa kitu chake cha kujifunika, hema lake kumzunguka, mawingu meusi ya mvua ya angani.


## Psalms 18:12 (id: 719018012)

12Kutokana na mwanga wa uwepo wake mawingu yalisogea, ikanyesha mvua ya mawe na umeme wa radi.


## Psalms 18:13 (id: 719018013)

13Bwana alinguruma kutoka mbinguni, sauti ya Aliye Juu Sana ilisikika.


## Psalms 18:14 (id: 719018014)

14Aliipiga mishale yake na kutawanya adui, naam, umeme mwingi wa radi na kuwafukuza.


## Psalms 18:15 (id: 719018015)

15Mabonde ya bahari yalifunuliwa, na misingi ya dunia ikawa wazi kwa kukaripia kwako, Ee Bwana, kwa uvumi wa pumzi kutoka puani mwako.


## Psalms 18:16 (id: 719018016)

16Alinyoosha mkono kutoka juu na kunishika; alinitoa kutoka kilindi cha maji makuu.


## Psalms 18:17 (id: 719018017)

17Aliniokoa kutoka adui wangu mwenye nguvu nyingi, kutoka adui zangu waliokuwa na nguvu nyingi kuliko mimi.


## Psalms 18:18 (id: 719018018)

18Walinikabili siku ya msiba wangu, lakini Bwana alikuwa msaada wangu.


## Psalms 18:19 (id: 719018019)

19Alinileta nje mahali penye nafasi tele, akaniokoa kwa kuwa alipendezwa nami.


## Psalms 18:20 (id: 719018020)

20Bwana alinitendea sawasawa na uadilifu wangu; sawasawa na usafi wa mikono yangu amenilipa.


## Psalms 18:21 (id: 719018021)

21Kwa maana nimezishika njia za Bwana; sijatenda ubaya nikamwacha Mungu wangu.


## Psalms 18:22 (id: 719018022)

22Sheria zake zote zi mbele yangu, wala sijayaacha maagizo yake.


## Psalms 18:23 (id: 719018023)

23Nimekuwa sina hatia mbele zake, nami nimejilinda nisitende dhambi.


## Psalms 18:24 (id: 719018024)

24Bwana amenilipa sawasawa na uadilifu wangu; sawasawa na usafi wa mikono yangu machoni pake.


## Psalms 18:25 (id: 719018025)

25Kwa yeye aliye mwaminifu, unajionyesha kuwa mwaminifu, kwa asiye na hatia, unajionyesha kutokuwa na hatia.


## Psalms 18:26 (id: 719018026)

26Kwa aliye mtakatifu, unajionyesha kuwa mtakatifu, lakini kwa aliyepotoka, unajionyesha kuwa mkaidi.


## Psalms 18:27 (id: 719018027)

27Wewe huwaokoa wanyenyekevu, lakini huwashusha wenye kiburi.


## Psalms 18:28 (id: 719018028)

28Wewe, Ee Bwana, unaifanya taa yangu iendelee kuwaka; Mungu wangu hulifanya giza langu kuwa mwanga.


## Psalms 18:29 (id: 719018029)

29Kwa msaada wako naweza kushinda jeshi, nikiwa pamoja na Mungu wangu nitaweza kuruka ukuta.


## Psalms 18:30 (id: 719018030)

30Kuhusu Mungu, njia yake ni kamilifu, neno la Bwana halina dosari. Yeye ni ngao kwa wote wanaokimbilia kwake.


## Psalms 18:31 (id: 719018031)

31Kwa maana ni nani aliye Mungu zaidi ya Bwana? Ni nani aliye Mwamba isipokuwa Mungu wetu?


## Psalms 18:32 (id: 719018032)

32Mungu ndiye anivikaye nguvu na kufanya njia yangu kuwa kamilifu.


## Psalms 18:33 (id: 719018033)

33Huifanya miguu yangu kama miguu ya kulungu, huniwezesha kusimama mahali palipo juu.


## Psalms 18:34 (id: 719018034)

34Huifundisha mikono yangu kupigana vita; mikono yangu inaweza kupinda upinde wa shaba.


## Psalms 18:35 (id: 719018035)

35Hunipa ngao yako ya ushindi, nao mkono wako wa kuume hunitegemeza, unajishusha chini ili kuniinua.


## Psalms 18:36 (id: 719018036)

36Huyapanua mapito yangu, ili miguu yangu isiteleze.


## Psalms 18:37 (id: 719018037)

37Niliwafuatia adui zangu na nikawapata, sikurudi nyuma mpaka walipoangamizwa.


## Psalms 18:38 (id: 719018038)

38Niliwaseta hata hawakuweza kuinuka tena; walianguka chini ya miguu yangu.


## Psalms 18:39 (id: 719018039)

39Ulinivika nguvu kwa ajili ya kupigana vita; uliwafanya adui zangu wasujudu miguuni pangu.


## Psalms 18:40 (id: 719018040)

40Uliwafanya adui zangu wageuke na kukimbia, nami nikawaangamiza adui zangu.


## Psalms 18:41 (id: 719018041)

41Walipiga yowe, lakini hapakuwepo na yeyote wa kuwaokoa; walimlilia Bwana, lakini hakuwajibu.


## Psalms 18:42 (id: 719018042)

42Niliwaponda kama mavumbi yanayopeperushwa na upepo; niliwamwaga nje kama tope barabarani.


## Psalms 18:43 (id: 719018043)

43Umeniokoa kutokana na mashambulizi ya watu; umenifanya kuwa kiongozi wa mataifa, watu ambao sikuwajua wananitumikia.


## Psalms 18:44 (id: 719018044)

44Mara wanisikiapo hunitii, wageni hunyenyekea mbele yangu.


## Psalms 18:45 (id: 719018045)

45Wote wanalegea, wanatoka katika ngome zao wakitetemeka.


## Psalms 18:46 (id: 719018046)

46Bwana yu hai! Sifa ni kwa Mwamba wangu! Atukuzwe Mungu Mwokozi wangu!


## Psalms 18:47 (id: 719018047)

47Yeye ndiye Mungu anilipiziaye kisasi, awatiishaye mataifa chini yangu,


## Psalms 18:48 (id: 719018048)

48aniokoaye na adui zangu. Uliniinua juu ya adui zangu; uliniokoa toka kwa watu wajeuri.


## Psalms 18:49 (id: 719018049)

49Kwa hiyo nitakusifu katikati ya mataifa, Ee Bwana; nitaliimbia sifa jina lako.


## Psalms 18:50 (id: 719018050)

50Humpa mfalme wake ushindi mkuu, huonyesha fadhili zake kwa mpakwa mafuta wake, kwa Daudi na wazao wake milele.


## Psalms 19:1 (id: 719019001)

1Kwa mwimbishaji. Zaburi ya Daudi. Mbingu zinatangaza utukufu wa Mungu, anga zahubiri kazi ya mikono yake.


## Psalms 19:2 (id: 719019002)

2Siku baada ya siku zinatoa habari, usiku baada ya usiku zinatangaza maarifa.


## Psalms 19:3 (id: 719019003)

3Hakuna msemo wala lugha, ambapo sauti zao hazisikiki.


## Psalms 19:4 (id: 719019004)

4Sauti yao imeenea duniani pote, nayo maneno yao yameenea hadi miisho ya ulimwengu. Katika mbingu amepiga hema kwa ajili ya jua,


## Psalms 19:5 (id: 719019005)

5linafanana na bwana arusi akitoka chumbani mwake, kama shujaa afurahiavyo kukamilisha kushindana kwake.


## Psalms 19:6 (id: 719019006)

6Huchomoza upande mmoja wa mbingu, na kufanya mzunguko wake hadi upande mwingine. Hakuna kilichojificha joto lake.


## Psalms 19:7 (id: 719019007)

7Sheria ya Bwana ni kamilifu, ikihuisha nafsi. Shuhuda za Bwana ni za kuaminika, zikimpa mjinga hekima.


## Psalms 19:8 (id: 719019008)

8Maagizo ya Bwana ni kamili, nayo hufurahisha moyo. Amri za Bwana huangaza, zatia nuru machoni.


## Psalms 19:9 (id: 719019009)

9Kumcha Bwana ni utakatifu, nako kwadumu milele. Amri za Bwana ni za hakika, nazo zina haki.


## Psalms 19:10 (id: 719019010)

10Ni za thamani kuliko dhahabu, kuliko dhahabu iliyo safi sana, ni tamu kuliko asali, kuliko asali kutoka kwenye sega.


## Psalms 19:11 (id: 719019011)

11Kwa hizo mtumishi wako anaonywa, katika kuzishika kuna thawabu kubwa.


## Psalms 19:12 (id: 719019012)

12Ni nani awezaye kutambua makosa yake? Nisamehe makosa yangu nisiyoyajua.


## Psalms 19:13 (id: 719019013)

13Mlinde mtumishi wako na dhambi za makusudi, nazo zisinitawale. Ndipo nitakapokuwa sina lawama, wala sitakuwa na hatia ya kosa kubwa.


## Psalms 19:14 (id: 719019014)

14Maneno ya kinywa changu na mawazo ya moyo wangu, yapate kibali mbele zako, Ee Bwana, Mwamba wangu na Mkombozi wangu.


## Psalms 20:1 (id: 719020001)

1Kwa mwimbishaji. Zaburi ya Daudi. Bwana na akujibu unapokuwa katika dhiki, jina la Mungu wa Yakobo na liwe kinga yako.


## Psalms 20:2 (id: 719020002)

2Na akutumie msaada kutoka patakatifu na akupatie msaada kutoka Sayuni.


## Psalms 20:3 (id: 719020003)

3Na azikumbuke dhabihu zako zote, na azikubali sadaka zako za kuteketezwa.


## Psalms 20:4 (id: 719020004)

4Na akujalie haja ya moyo wako, na aifanikishe mipango yako yote.


## Psalms 20:5 (id: 719020005)

5Tutashangilia kwa furaha utakaposhinda, tutainua bendera zetu kwa jina la Mungu wetu. Bwana na akupe haja zako zote.


## Psalms 20:6 (id: 719020006)

6Sasa nafahamu kuwa Bwana humwokoa mpakwa mafuta wake, humjibu kutoka mbingu yake takatifu kwa nguvu za wokovu wa mkono wake wa kuume.


## Psalms 20:7 (id: 719020007)

7Wengine wanatumaini magari ya vita, na wengine farasi, bali sisi tutalitumainia jina la Bwana, Mungu wetu.


## Psalms 20:8 (id: 719020008)

8Wao wameshushwa chini na kuanguka, bali sisi tunainuka na kusimama imara.


## Psalms 20:9 (id: 719020009)

9Ee Bwana, mwokoe mfalme! Tujibu tunapokuita!


## Psalms 21:1 (id: 719021001)

1Kwa mwimbishaji. Zaburi ya Daudi. Ee Bwana, mfalme huzifurahia nguvu zako. Tazama jinsi ilivyo kuu furaha yake kwa ushindi unaompa!


## Psalms 21:2 (id: 719021002)

2Umempa haja ya moyo wake na hukumzuilia maombi ya midomo yake.


## Psalms 21:3 (id: 719021003)

3Ulimkaribisha kwa baraka tele na kumvika taji ya dhahabu safi kichwani pake.


## Psalms 21:4 (id: 719021004)

4Alikuomba maisha, nawe ukampa, wingi wa siku milele na milele.


## Psalms 21:5 (id: 719021005)

5Kutokana na ushindi uliompa, utukufu wake ni mkubwa, umeweka juu yake fahari na utukufu.


## Psalms 21:6 (id: 719021006)

6Hakika umempa baraka za milele, umemfanya awe na furaha kwa shangwe ya uwepo wako.


## Psalms 21:7 (id: 719021007)

7Kwa kuwa mfalme anamtumaini Bwana; kwa upendo usiokoma wa Aliye Juu Sana hatatikiswa.


## Psalms 21:8 (id: 719021008)

8Mkono wako utawashika adui zako wote, mkono wako wa kuume utawakamata adui zako.


## Psalms 21:9 (id: 719021009)

9Wakati utakapojitokeza utawafanya kama tanuru ya moto. Katika ghadhabu yake Bwana atawameza, moto wake utawateketeza.


## Psalms 21:10 (id: 719021010)

10Utawaangamiza wazao wao kutoka duniani, uzao wao kutoka wanadamu.


## Psalms 21:11 (id: 719021011)

11Ingawa watapanga mabaya dhidi yako na kutunga hila, hawawezi kufanikiwa,


## Psalms 21:12 (id: 719021012)

12kwa kuwa utawafanya wakimbie utakapowalenga usoni pao kwa mshale kutoka kwenye upinde wako.


## Psalms 21:13 (id: 719021013)

13Ee Bwana, utukuzwe katika nguvu zako, tutaimba na kusifu nguvu zako.


## Psalms 22:1 (id: 719022001)

1Kwa mwimbishaji. Mtindo wa utenzi wa “Kulungu wa Alfajiri.” Zaburi ya Daudi. Mungu wangu, Mungu wangu, mbona umeniacha? Kwa nini uko mbali hivyo kuniokoa? Mbali hivyo na maneno ya kuugua kwangu?


## Psalms 22:2 (id: 719022002)

2Ee Mungu wangu, ninalia mchana, lakini hunijibu, hata usiku, sinyamazi.


## Psalms 22:3 (id: 719022003)

3Hata hivyo umesimikwa katika kiti cha enzi kama Uliye Mtakatifu; wewe ni sifa ya Israeli.


## Psalms 22:4 (id: 719022004)

4Kwako wewe baba zetu waliweka tumaini lao, walikutumaini nawe ukawaokoa.


## Psalms 22:5 (id: 719022005)

5Walikulilia wewe na ukawaokoa, walikutegemea wewe nao hawakuaibika.


## Psalms 22:6 (id: 719022006)

6Mimi ni mnyoo wala si mwanadamu, wanaume wamenibeza, na watu wamenidharau.


## Psalms 22:7 (id: 719022007)

7Wote wanionao hunidhihaki, hunivurumishia matusi, wakitikisa vichwa vyao:


## Psalms 22:8 (id: 719022008)

8Husema, “Anamtegemea Bwana, basi Bwana na amwokoe. Amkomboe basi, kwa maana anapendezwa naye.”


## Psalms 22:9 (id: 719022009)

9Hata hivyo ulinitoa tumboni, ukanifanya nikutegemee, hata nilipokuwa ninanyonya matiti ya mama yangu.


## Psalms 22:10 (id: 719022010)

10Nimekabidhiwa kwako tangu kuzaliwa, toka tumboni mwa mama yangu umekuwa Mungu wangu.


## Psalms 22:11 (id: 719022011)

11Usiwe mbali nami, kwa maana shida iko karibu na hakuna wa kunisaidia.


## Psalms 22:12 (id: 719022012)

12Mafahali wengi wamenizunguka, mafahali wa Bashani wenye nguvu wamenizingira.


## Psalms 22:13 (id: 719022013)

13Simba wangurumao wanaorarua mawindo yao hupanua vinywa vyao dhidi yangu.


## Psalms 22:14 (id: 719022014)

14Nimemiminwa kama maji, mifupa yangu yote imetoka katika viungo vyake. Moyo wangu umegeuka kuwa nta, umeyeyuka ndani yangu.


## Psalms 22:15 (id: 719022015)

15Nguvu zangu zimekauka kama kigae, ulimi wangu umegandamana na kaakaa la kinywa changu, kwa sababu umenilaza katika mavumbi ya kifo.


## Psalms 22:16 (id: 719022016)

16Mbwa wamenizunguka, kundi la watu waovu limenizingira, wametoboa mikono yangu na miguu yangu.


## Psalms 22:17 (id: 719022017)

17Naweza kuhesabu mifupa yangu yote, watu wananikodolea macho na kunisimanga.


## Psalms 22:18 (id: 719022018)

18Wanagawana nguo zangu wao kwa wao, na vazi langu wanalipigia kura.


## Psalms 22:19 (id: 719022019)

19Lakini wewe, Ee Bwana, usiwe mbali. Ee Nguvu yangu, uje haraka unisaidie.


## Psalms 22:20 (id: 719022020)

20Okoa maisha yangu na upanga, uhai wangu wa thamani kutoka nguvu za mbwa.


## Psalms 22:21 (id: 719022021)

21Niokoe kutoka kinywani mwa simba, niokoe kutoka pembe za mafahali mwitu.


## Psalms 22:22 (id: 719022022)

22Nitalitangaza jina lako kwa ndugu zangu, katika kusanyiko nitakusifu wewe.


## Psalms 22:23 (id: 719022023)

23Ninyi ambao mnamcha Bwana, msifuni! Ninyi nyote wazao wote wa Yakobo, mheshimuni yeye! Mcheni yeye, ninyi wazao wote wa Israeli!


## Psalms 22:24 (id: 719022024)

24Kwa maana hakupuuza wala kudharau mateso ya aliyeonewa; hakumficha uso wake bali alisikiliza kilio chake ili amsaidie.


## Psalms 22:25 (id: 719022025)

25Kwako wewe hutoka kiini cha sifa zangu katika kusanyiko kubwa, nitatimiza nadhiri zangu mbele ya wale wakuchao wewe.


## Psalms 22:26 (id: 719022026)

26Maskini watakula na kushiba, wale wamtafutao Bwana watamsifu: mioyo yenu na iishi milele!


## Psalms 22:27 (id: 719022027)

27Miisho yote ya dunia itakumbuka na kumgeukia Bwana, nazo jamaa zote za mataifa watasujudu mbele zake,


## Psalms 22:28 (id: 719022028)

28kwa maana ufalme ni wa Bwana naye hutawala juu ya mataifa.


## Psalms 22:29 (id: 719022029)

29Matajiri wote wa dunia watasherehekea na kuabudu. Wote waendao mavumbini watapiga magoti mbele yake, wote ambao hawawezi kudumisha uhai wao.


## Psalms 22:30 (id: 719022030)

30Wazao wa baadaye watamtumikia yeye; vizazi vijavyo vitajulishwa habari za Bwana.


## Psalms 22:31 (id: 719022031)

31Watatangaza haki yake kwa watu ambao hawajazaliwa bado, kwa maana yeye ametenda hili.


## Psalms 23:1 (id: 719023001)

1Zaburi ya Daudi. Bwana ndiye mchungaji wangu, sitapungukiwa na kitu.


## Psalms 23:2 (id: 719023002)

2Hunilaza katika malisho ya majani mabichi, kando ya maji matulivu huniongoza,


## Psalms 23:3 (id: 719023003)

3hunihuisha nafsi yangu. Huniongoza katika njia za haki kwa ajili ya jina lake.


## Psalms 23:4 (id: 719023004)

4Hata kama nikipita katikati ya bonde la uvuli wa mauti, sitaogopa mabaya, kwa maana wewe upo pamoja nami; fimbo yako na mkongojo wako vyanifariji.


## Psalms 23:5 (id: 719023005)

5Waandaa meza mbele yangu machoni pa adui zangu. Umenipaka mafuta kichwani pangu, kikombe changu kinafurika.


## Psalms 23:6 (id: 719023006)

6Hakika wema na upendo vitanifuata siku zote za maisha yangu, nami nitakaa nyumbani mwa Bwana milele.


## Psalms 24:1 (id: 719024001)

1Zaburi ya Daudi. Dunia ni mali ya Bwana, na vyote vilivyomo ndani yake, ulimwengu, na wote waishio ndani yake,


## Psalms 24:2 (id: 719024002)

2maana aliiwekea misingi yake baharini na kuifanya imara juu ya maji.


## Psalms 24:3 (id: 719024003)

3Nani awezaye kuupanda mlima wa Bwana? Ni nani awezaye kusimama patakatifu pake?


## Psalms 24:4 (id: 719024004)

4Ni yule mwenye mikono safi na moyo mweupe, yule ambaye hakuinulia sanamu nafsi yake au kuapa kwa kitu cha uongo.


## Psalms 24:5 (id: 719024005)

5Huyo atapokea baraka kutoka kwa Bwana, na hukumu ya haki kutoka kwa Mungu Mwokozi wake.


## Psalms 24:6 (id: 719024006)

6Hiki ndicho kizazi cha wale wamtafutao, wale wautafutao uso wako, Ee Mungu wa Yakobo.


## Psalms 24:7 (id: 719024007)

7Inueni vichwa vyenu, enyi malango, inukeni enyi milango ya kale, ili mfalme wa utukufu apate kuingia.


## Psalms 24:8 (id: 719024008)

8Ni nani huyu Mfalme wa utukufu? Ni Bwana aliye na nguvu na uweza, ni Bwana aliye hodari katika vita.


## Psalms 24:9 (id: 719024009)

9Inueni vichwa vyenu, enyi malango, viinueni juu enyi milango ya kale, ili Mfalme wa utukufu apate kuingia.


## Psalms 24:10 (id: 719024010)

10Ni nani yeye, huyu Mfalme wa utukufu? Ni Bwana Mwenye Nguvu Zote; yeye ndiye Mfalme wa utukufu.


## Psalms 25:1 (id: 719025001)

1Zaburi ya Daudi. Kwako wewe, Ee Bwana, nainua nafsi yangu,


## Psalms 25:2 (id: 719025002)

2ni wewe ninayekutumainia, Ee Mungu wangu. Usiniache niaibike, wala usiache adui zangu wakanishinda.


## Psalms 25:3 (id: 719025003)

3Kamwe hakuna hata mmoja anayekutegemea atakayeaibishwa, bali wataaibishwa wafanyao hila bila sababu.


## Psalms 25:4 (id: 719025004)

4Nionyeshe njia zako, Ee Bwana, nifundishe mapito yako,


## Psalms 25:5 (id: 719025005)

5niongoze katika kweli yako na kunifundisha, kwa maana wewe ni Mungu Mwokozi wangu, nalo tumaini langu liko kwako wakati wote.


## Psalms 25:6 (id: 719025006)

6Kumbuka, Ee Bwana, rehema zako kuu na upendo, kwa maana zimekuwepo tangu zamani.


## Psalms 25:7 (id: 719025007)

7Usizikumbuke dhambi za ujana wangu wala njia zangu za uasi, sawasawa na upendo wako unikumbuke, kwa maana wewe ni mwema, Ee Bwana.


## Psalms 25:8 (id: 719025008)

8Bwana ni mwema na mwenye adili, kwa hiyo huwafundisha wenye dhambi njia zake.


## Psalms 25:9 (id: 719025009)

9Huwaongoza wanyenyekevu katika haki, naye huwafundisha njia yake.


## Psalms 25:10 (id: 719025010)

10Njia zote za Bwana ni za upendo na uaminifu kwa wale wanaoshika shuhuda za agano lake.


## Psalms 25:11 (id: 719025011)

11Ee Bwana, kwa ajili ya jina lako, unisamehe uovu wangu, ijapokuwa ni mwingi.


## Psalms 25:12 (id: 719025012)

12Ni nani basi, mtu yule anayemcha Bwana? Atamfundisha katika njia atakayoichagua kwa ajili yake.


## Psalms 25:13 (id: 719025013)

13Mtu huyo atafanikiwa maishani mwake, nao wazao wake watairithi nchi.


## Psalms 25:14 (id: 719025014)

14Siri ya Bwana iko kwa wale wamchao, yeye huwajulisha agano lake.


## Psalms 25:15 (id: 719025015)

15Macho yangu humwelekea Bwana daima, kwa kuwa yeye peke yake ndiye ataitoa miguu yangu kutoka mtego.


## Psalms 25:16 (id: 719025016)

16Nigeukie na unihurumie, kwa maana mimi ni mpweke na mwenye kuteseka.


## Psalms 25:17 (id: 719025017)

17Shida za moyo wangu zimeongezeka, niokoe katika dhiki yangu.


## Psalms 25:18 (id: 719025018)

18Uangalie mateso na shida zangu na uniondolee dhambi zangu zote.


## Psalms 25:19 (id: 719025019)

19Tazama adui zangu walivyo wengi, pia uone jinsi wanavyonichukia vikali!


## Psalms 25:20 (id: 719025020)

20Uyalinde maisha yangu na uniokoe, usiniache niaibike, kwa maana nimekukimbilia wewe.


## Psalms 25:21 (id: 719025021)

21Uadilifu na uaminifu vinilinde, kwa sababu tumaini langu ni kwako.


## Psalms 25:22 (id: 719025022)

22Ee Mungu, wakomboe Israeli, katika shida zao zote!


## Psalms 26:1 (id: 719026001)

1Zaburi ya Daudi. Ee Bwana, nithibitishe katika haki, maana nimeishi maisha yasiyo na lawama; nimemtumainia Bwana bila kusitasita.


## Psalms 26:2 (id: 719026002)

2Ee Bwana, unijaribu, unipime, uuchunguze moyo wangu na mawazo yangu;


## Psalms 26:3 (id: 719026003)

3kwa maana upendo wako uko mbele yangu daima, nami natembea siku zote katika kweli yako.


## Psalms 26:4 (id: 719026004)

4Siketi pamoja na watu wadanganyifu, wala siandamani na wanafiki,


## Psalms 26:5 (id: 719026005)

5ninachukia kusanyiko la watenda mabaya na ninakataa kuketi pamoja na waovu.


## Psalms 26:6 (id: 719026006)

6Ninanawa mikono yangu kwa kuwa sina hatia, naikaribia madhabahu yako, Ee Bwana,


## Psalms 26:7 (id: 719026007)

7nikitangaza sifa yako kwa sauti kubwa, huku nikisimulia matendo yako ya ajabu.


## Psalms 26:8 (id: 719026008)

8Ee Bwana, naipenda nyumba yako mahali unakoishi, mahali ambapo utukufu wako hukaa.


## Psalms 26:9 (id: 719026009)

9Usiiondoe nafsi yangu pamoja na watenda dhambi, wala uhai wangu pamoja na wamwagao damu,


## Psalms 26:10 (id: 719026010)

10ambao mikononi mwao kuna mipango miovu, ambao mikono yao ya kuume imejaa rushwa.


## Psalms 26:11 (id: 719026011)

11Bali mimi ninaishi maisha yasiyo na lawama; nikomboe na unihurumie.


## Psalms 26:12 (id: 719026012)

12Miguu yangu imesimama katika uwanja tambarare; katika kusanyiko kuu nitamsifu Bwana.


## Psalms 27:1 (id: 719027001)

1Zaburi ya Daudi. Bwana ni nuru yangu na wokovu wangu, nimwogope nani? Bwana ni ngome ya uzima wangu, nimhofu nani?


## Psalms 27:2 (id: 719027002)

2Waovu watakaposogea dhidi yangu ili wanile nyama yangu, adui zangu na watesi wangu watakaponishambulia, watajikwaa na kuanguka.


## Psalms 27:3 (id: 719027003)

3Hata jeshi linizunguke pande zote, moyo wangu hautaogopa; hata vita vitokee dhidi yangu, hata hapo nitakuwa na ujasiri.


## Psalms 27:4 (id: 719027004)

4Jambo moja ninamwomba Bwana, hili ndilo ninalolitafuta: niweze kukaa nyumbani mwa Bwana siku zote za maisha yangu, niutazame uzuri wa Bwana na kumtafuta hekaluni mwake.


## Psalms 27:5 (id: 719027005)

5Kwa kuwa siku ya shida, atanihifadhi salama katika maskani yake, atanificha uvulini mwa hema yake na kuniweka juu kwenye mwamba.


## Psalms 27:6 (id: 719027006)

6Kisha kichwa changu kitainuliwa juu ya adui zangu wanaonizunguka. Katika maskani yake nitatoa dhabihu kwa kelele za shangwe; nitamwimbia Bwana na kumsifu.


## Psalms 27:7 (id: 719027007)

7Isikie sauti yangu nikuitapo, Ee Bwana, unihurumie na unijibu.


## Psalms 27:8 (id: 719027008)

8Moyo wangu unasema kuhusu wewe, “Utafute uso wake!” Uso wako, Bwana “Nitautafuta.”


## Psalms 27:9 (id: 719027009)

9Usinifiche uso wako, usimkatae mtumishi wako kwa hasira; wewe umekuwa msaada wangu. Usinikatae wala usiniache, Ee Mungu Mwokozi wangu.


## Psalms 27:10 (id: 719027010)

10Hata kama baba yangu na mama wakiniacha, Bwana atanipokea.


## Psalms 27:11 (id: 719027011)

11Nifundishe njia yako, Ee Bwana, niongoze katika njia iliyonyooka kwa sababu ya watesi wangu.


## Psalms 27:12 (id: 719027012)

12Usiniachilie kwa nia za adui zangu, kwa maana mashahidi wa uongo wameinuka dhidi yangu, wakipumua ujeuri.


## Psalms 27:13 (id: 719027013)

13Nami bado nina tumaini hili: nitauona wema wa Bwana katika nchi ya walio hai.


## Psalms 27:14 (id: 719027014)

14Mngojee Bwana, uwe hodari na mwenye moyo mkuu, nawe, umngojee Bwana.


## Psalms 28:1 (id: 719028001)

1Zaburi ya Daudi. Ninakuita wewe, Ee Bwana, Mwamba wangu; usiwe kwangu kama kiziwi. Kwa sababu ukinyamaza nitafanana na walioshuka shimoni.


## Psalms 28:2 (id: 719028002)

2Sikia kilio changu unihurumie ninapokuita kwa ajili ya msaada, niinuapo mikono yangu kuelekea Patakatifu pa Patakatifu pako.


## Psalms 28:3 (id: 719028003)

3Usiniburute pamoja na waovu, pamoja na hao watendao mabaya, ambao huzungumza na jirani zao maneno mazuri, lakini mioyoni mwao wameficha chuki.


## Psalms 28:4 (id: 719028004)

4Walipe sawasawa na matendo yao, sawasawa na matendo yao maovu; walipe sawasawa na kazi za mikono yao, uwalipe wanavyostahili.


## Psalms 28:5 (id: 719028005)

5Kwa kuwa hawaheshimu kazi za Bwana, na yale ambayo mikono yake imetenda, atawabomoa na kamwe hatawajenga tena.


## Psalms 28:6 (id: 719028006)

6Bwana asifiwe, kwa maana amesikia kilio changu nikimwomba anihurumie.


## Psalms 28:7 (id: 719028007)

7Bwana ni nguvu zangu na ngao yangu, moyo wangu umemtumaini yeye, nami nimesaidiwa. Moyo wangu unarukaruka kwa furaha nami nitamshukuru kwa wimbo.


## Psalms 28:8 (id: 719028008)

8Bwana ni nguvu ya watu wake, ngome ya wokovu kwa mpakwa mafuta wake.


## Psalms 28:9 (id: 719028009)

9Waokoe watu wako na uubariki urithi wako; uwe mchungaji wao na uwabebe milele.


## Psalms 29:1 (id: 719029001)

1Zaburi ya Daudi. Mpeni Bwana, enyi mashujaa, mpeni Bwana utukufu na nguvu.


## Psalms 29:2 (id: 719029002)

2Mpeni Bwana utukufu unaostahili jina lake; mwabuduni Bwana katika uzuri wa utakatifu wake.


## Psalms 29:3 (id: 719029003)

3Sauti ya Bwana iko juu ya maji; Mungu wa utukufu hupiga radi, Bwana hupiga radi juu ya maji makuu.


## Psalms 29:4 (id: 719029004)

4Sauti ya Bwana ina nguvu; sauti ya Bwana ni tukufu.


## Psalms 29:5 (id: 719029005)

5Sauti ya Bwana huvunja mierezi; Bwana huvunja vipande vipande mierezi ya Lebanoni.


## Psalms 29:6 (id: 719029006)

6Hufanya Lebanoni irukaruke kama ndama, Sirioni urukaruke kama mwana nyati.


## Psalms 29:7 (id: 719029007)

7Sauti ya Bwana hupiga kwa miali ya umeme wa radi.


## Psalms 29:8 (id: 719029008)

8Sauti ya Bwana hutikisa jangwa; Bwana hutikisa Jangwa la Kadeshi.


## Psalms 29:9 (id: 719029009)

9Sauti ya Bwana huzalisha ayala, na huuacha msitu wazi. Hekaluni mwake wote wasema, “Utukufu!”


## Psalms 29:10 (id: 719029010)

10Bwana huketi akiwa ametawazwa juu ya gharika; Bwana ametawazwa kuwa Mfalme milele.


## Psalms 29:11 (id: 719029011)

11Bwana huwapa watu wake nguvu; Bwana huwabariki watu wake kwa kuwapa amani.


## Psalms 30:1 (id: 719030001)

1Utenzi wa kuweka wakfu hekalu. Zaburi ya Daudi. Nitakutukuza wewe, Ee Bwana, kwa kuwa umeniinua kutoka vilindi, na hukuacha adui zangu washangilie juu yangu.


## Psalms 30:2 (id: 719030002)

2Ee Bwana, Mungu wangu, nilikuita unisaidie na wewe umeniponya.


## Psalms 30:3 (id: 719030003)

3Ee Bwana, umenitoa Kuzimu, umeniokoa nisishuke kwenye shimo la mauti.


## Psalms 30:4 (id: 719030004)

4Mwimbieni Bwana, enyi watakatifu wake; lisifuni jina lake takatifu.


## Psalms 30:5 (id: 719030005)

5Kwa maana hasira yake ni ya muda mfupi, bali upendo wake hudumu siku zote. Inawezekana kilio kiwepo usiku kucha, lakini asubuhi kukawa na furaha.


## Psalms 30:6 (id: 719030006)

6Nilipofanikiwa nilisema, “Sitatikiswa kamwe.”


## Psalms 30:7 (id: 719030007)

7Ee Bwana, uliponijalia, uliuimarisha mlima wangu, lakini ulipouficha uso wako nilifadhaika.


## Psalms 30:8 (id: 719030008)

8Kwako wewe, Ee Bwana, niliita, kwa Bwana niliomba rehema:


## Psalms 30:9 (id: 719030009)

9“Kuna faida gani katika kuangamia kwangu? Katika kushuka kwangu shimoni? Je, mavumbi yatakusifu? Je, yatatangaza uaminifu wako?


## Psalms 30:10 (id: 719030010)

10Ee Bwana, unisikie na kunihurumia, Ee Bwana, uwe msaada wangu.”


## Psalms 30:11 (id: 719030011)

11Uligeuza maombolezo yangu kuwa kucheza, ulinivua nguo za gunia ukanivika shangwe,


## Psalms 30:12 (id: 719030012)

12ili moyo wangu uweze kukusifu na usikae kimya. Ee Bwana Mungu wangu, nitakushukuru milele.


## Psalms 31:1 (id: 719031001)

1Kwa mwimbishaji. Zaburi ya Daudi. Ee Bwana, nimekukimbilia wewe, usiache nikaaibika kamwe, kwa haki yako uniokoe.


## Psalms 31:2 (id: 719031002)

2Nitegee sikio lako, uje uniokoe haraka; uwe kwangu mwamba wa kimbilio, ngome imara ya kuniokoa.


## Psalms 31:3 (id: 719031003)

3Kwa kuwa wewe ni mwamba wangu na ngome yangu, uniongoze na kunilinda kwa ajili ya jina lako.


## Psalms 31:4 (id: 719031004)

4Uniepushe na mtego niliotegewa, maana wewe ndiwe kimbilio langu.


## Psalms 31:5 (id: 719031005)

5Ninaikabidhi roho yangu mikononi mwako, unikomboe Ee Bwana, uliye Mungu wa kweli.


## Psalms 31:6 (id: 719031006)

6Ninawachukia wale wanaongʼangʼania sanamu batili; mimi ninamtumaini Bwana.


## Psalms 31:7 (id: 719031007)

7Nitafurahia na kushangilia upendo wako, kwa kuwa uliona mateso yangu na ulijua maumivu ya nafsi yangu.


## Psalms 31:8 (id: 719031008)

8Hukunikabidhi kwa adui yangu bali umeiweka miguu yangu mahali penye nafasi.


## Psalms 31:9 (id: 719031009)

9Ee Bwana unihurumie, kwa kuwa niko kwenye shida; macho yangu yanafifia kwa huzuni, nafsi yangu na mwili wangu kwa sikitiko.


## Psalms 31:10 (id: 719031010)

10Maisha yangu yamedhoofika kwa majonzi, naam, miaka yangu kwa kulia kwa maumivu makali; nguvu zangu zinaisha kwa ajili ya mateso, na mifupa yangu inachakaa.


## Psalms 31:11 (id: 719031011)

11Kwa sababu ya adui zangu wote, nimedharauliwa kabisa na jirani zangu, hata kwa rafiki zangu nimekuwa tisho, wale wanionao barabarani hunikimbia.


## Psalms 31:12 (id: 719031012)

12Nimesahaulika miongoni mwao kama mtu aliyekufa, nimekuwa kama chombo cha mfinyanzi kilichovunjika.


## Psalms 31:13 (id: 719031013)

13Kwa maana nimesikia maneno niliyosingiziwa na wengi; vitisho viko pande zote; kwa kuwa wamefanya mashauri dhidi yangu, na kula njama kuniua.


## Psalms 31:14 (id: 719031014)

14Lakini mimi ninakutumaini wewe peke yako, Ee Bwana; nimesema, “Wewe ndiwe Mungu wangu.”


## Psalms 31:15 (id: 719031015)

15Siku za maisha yangu ziko mikononi mwako, uniokoe mikononi mwa adui zangu na wale wanifuatiao.


## Psalms 31:16 (id: 719031016)

16Mwangazie mtumishi wako uso wako, uniokoe kwa ajili ya upendo wako usiokoma.


## Psalms 31:17 (id: 719031017)

17Usiniache niaibike, Ee Bwana, kwa maana nimekulilia wewe, bali waovu waaibishwe na kunyamazishwa Kuzimu.


## Psalms 31:18 (id: 719031018)

18Midomo yao isemayo uongo na inyamazishwe, kwa maana kwa kiburi na dharau wao husema kwa majivuno dhidi ya wenye haki.


## Psalms 31:19 (id: 719031019)

19Tazama jinsi ulivyo mkuu wema wako, uliowawekea akiba wakuchao, ambao huwapa wale wakukimbiliao machoni pa watu.


## Psalms 31:20 (id: 719031020)

20Unawahifadhi katika uvuli wa uwepo wako kutokana na hila za wanadamu; katika makao yako huwaweka salama kutokana na ndimi za mashtaka.


## Psalms 31:21 (id: 719031021)

21Atukuzwe Bwana, kwa kuwa amenionyesha upendo wake wa ajabu nilipokuwa katika mji uliozingirwa.


## Psalms 31:22 (id: 719031022)

22Katika hofu yangu nilisema, “Nimekatiliwa mbali na macho yako!” Hata hivyo ulisikia kilio changu ukanihurumia nilipokuita unisaidie.


## Psalms 31:23 (id: 719031023)

23Mpendeni Bwana ninyi watakatifu wake wote! Bwana huwahifadhi waaminifu, lakini wenye kiburi huwalipiza kikamilifu.


## Psalms 31:24 (id: 719031024)

24Kuweni hodari na mjipe moyo, ninyi nyote mnaomtumaini Bwana.


## Psalms 32:1 (id: 719032001)

1Zaburi ya Daudi. Funzo. Heri mtu yule ambaye amesamehewa makosa yake, ambaye dhambi zake zimefunikwa.


## Psalms 32:2 (id: 719032002)

2Heri mtu yule ambaye Bwana hamhesabii dhambi, na ambaye rohoni mwake hamna udanganyifu.


## Psalms 32:3 (id: 719032003)

3Niliponyamaza, mifupa yangu ilichakaa kwa kulia kwa maumivu makali mchana kutwa.


## Psalms 32:4 (id: 719032004)

4Usiku na mchana mkono wako ulinilemea, nguvu zangu zilinyonywa kama vile katika joto la kiangazi.


## Psalms 32:5 (id: 719032005)

5Kisha nilikujulisha dhambi yangu wala sikuficha uovu wangu. Nilisema, “Nitaungama makosa yangu kwa Bwana.” Ndipo uliponisamehe hatia ya dhambi yangu.


## Psalms 32:6 (id: 719032006)

6Kwa hiyo kila mtu mcha Mungu akuombe wakati unapopatikana, hakika maji makuu yatakapofurika hayatamfikia yeye.


## Psalms 32:7 (id: 719032007)

7Wewe ndiwe mahali pangu pa kujificha, utaniepusha na taabu na kunizunguka kwa nyimbo za wokovu.


## Psalms 32:8 (id: 719032008)

8Nitakufundisha na kukuonyesha njia utakayoiendea; nitakushauri na kukuangalia.


## Psalms 32:9 (id: 719032009)

9Usiwe kama farasi au nyumbu wasio na akili, ambao ni lazima waongozwe kwa lijamu na hatamu la sivyo hawatakukaribia.


## Psalms 32:10 (id: 719032010)

10Mtu mwovu ana taabu nyingi, bali upendo usio na kikomo wa Bwana unamzunguka mtu anayemtumaini.


## Psalms 32:11 (id: 719032011)

11Shangilieni katika Bwana na mfurahi, enyi wenye haki! Imbeni, nyote mlio wanyofu wa moyo!


## Psalms 33:1 (id: 719033001)

1Mwimbieni Bwana kwa furaha, enyi wenye haki; kusifu kunawapasa wanyofu wa moyo.


## Psalms 33:2 (id: 719033002)

2Msifuni Bwana kwa kinubi, mwimbieni sifa kwa zeze la nyuzi kumi.


## Psalms 33:3 (id: 719033003)

3Mwimbieni wimbo mpya; pigeni kwa ustadi, na mpaze sauti za shangwe.


## Psalms 33:4 (id: 719033004)

4Maana neno la Bwana ni haki na kweli, ni mwaminifu kwa yote atendayo.


## Psalms 33:5 (id: 719033005)

5Bwana hupenda uadilifu na haki; dunia imejaa upendo wake usiokoma.


## Psalms 33:6 (id: 719033006)

6Kwa neno la Bwana mbingu ziliumbwa, jeshi lao la angani kwa pumzi ya kinywa chake.


## Psalms 33:7 (id: 719033007)

7Ameyakusanya maji ya bahari kama kwenye chungu; vilindi vya bahari ameviweka katika ghala.


## Psalms 33:8 (id: 719033008)

8Dunia yote na imwogope Bwana, watu wote wa dunia wamche.


## Psalms 33:9 (id: 719033009)

9Kwa maana Mungu alisema, na ikawa, aliamuru na ikasimama imara.


## Psalms 33:10 (id: 719033010)

10Bwana huzuia mipango ya mataifa, hupinga makusudi ya mataifa.


## Psalms 33:11 (id: 719033011)

11Lakini mipango ya Bwana inasimama imara milele, makusudi ya moyo wake kwa vizazi vyote.


## Psalms 33:12 (id: 719033012)

12Heri taifa ambalo Bwana ni Mungu wao, watu ambao aliwachagua kuwa urithi wake.


## Psalms 33:13 (id: 719033013)

13Kutoka mbinguni Bwana hutazama chini na kuwaona wanadamu wote;


## Psalms 33:14 (id: 719033014)

14kutoka maskani mwake huwaangalia wote wakaao duniani:


## Psalms 33:15 (id: 719033015)

15yeye ambaye huumba mioyo yao wote, ambaye huangalia kila kitu wanachokitenda.


## Psalms 33:16 (id: 719033016)

16Hakuna mfalme aokokaye kwa ukubwa wa jeshi lake; hakuna shujaa aokokaye kwa wingi wa nguvu zake.


## Psalms 33:17 (id: 719033017)

17Farasi ni tumaini la bure kwa wokovu, licha ya nguvu zake nyingi, hawezi kuokoa.


## Psalms 33:18 (id: 719033018)

18Lakini macho ya Bwana yako kwa wale wamchao, kwa wale tumaini lao liko katika upendo wake usio na kikomo,


## Psalms 33:19 (id: 719033019)

19ili awaokoe na mauti, na kuwahifadhi wakati wa njaa.


## Psalms 33:20 (id: 719033020)

20Sisi tunamngojea Bwana kwa matumaini, yeye ni msaada wetu na ngao yetu.


## Psalms 33:21 (id: 719033021)

21Mioyo yetu humshangilia, kwa maana tunalitumainia jina lake takatifu.


## Psalms 33:22 (id: 719033022)

22Upendo wako usio na mwisho ukae juu yetu, Ee Bwana, tunapoliweka tumaini letu kwako.


## Psalms 34:1 (id: 719034001)

1Zaburi ya Daudi, alipojifanya mwendawazimu mbele ya Abimeleki, ambaye alimfukuza, naye akaondoka. Nitamtukuza Bwana nyakati zote, sifa zake zitakuwa midomoni mwangu siku zote.


## Psalms 34:2 (id: 719034002)

2Nafsi yangu itajisifu katika Bwana, walioonewa watasikia na wafurahi.


## Psalms 34:3 (id: 719034003)

3Mtukuzeni Bwana pamoja nami, naam, na tulitukuze jina lake pamoja.


## Psalms 34:4 (id: 719034004)

4Nilimtafuta Bwana naye akanijibu, akaniokoa kwenye hofu zangu zote.


## Psalms 34:5 (id: 719034005)

5Wale wamtazamao hutiwa nuru, nyuso zao hazifunikwi na aibu kamwe.


## Psalms 34:6 (id: 719034006)

6Maskini huyu alimwita Bwana, naye akamsikia, akamwokoa katika taabu zake zote.


## Psalms 34:7 (id: 719034007)

7Malaika wa Bwana hufanya kituo akiwazunguka wale wamchao, naye huwaokoa.


## Psalms 34:8 (id: 719034008)

8Onjeni mwone kwamba Bwana ni mwema, heri mtu yule anayemkimbilia.


## Psalms 34:9 (id: 719034009)

9Mcheni Bwana enyi watakatifu wake, kwa maana wale wamchao hawapungukiwi na chochote.


## Psalms 34:10 (id: 719034010)

10Wana simba wenye nguvu hutindikiwa na kuona njaa, bali wale wamtafutao Bwana hawatakosa kitu chochote kilicho chema.


## Psalms 34:11 (id: 719034011)

11Njooni, watoto wangu, mnisikilize, nitawafundisha kumcha Bwana.


## Psalms 34:12 (id: 719034012)

12Yeyote kati yenu anayependa uzima na kutamani kuziona siku nyingi njema,


## Psalms 34:13 (id: 719034013)

13basi auzuie ulimi wake na mabaya, na midomo yake kutokana na kusema uongo.


## Psalms 34:14 (id: 719034014)

14Aache uovu, atende mema, aitafute amani na kuifuatilia.


## Psalms 34:15 (id: 719034015)

15Macho ya Bwana huwaelekea wenye haki, na masikio yake yako makini kusikiliza kilio chao.


## Psalms 34:16 (id: 719034016)

16Uso wa Bwana uko kinyume na watendao maovu, ili kufuta kumbukumbu lao duniani.


## Psalms 34:17 (id: 719034017)

17Wenye haki hulia, naye Bwana huwasikia, huwaokoa katika taabu zao zote.


## Psalms 34:18 (id: 719034018)

18Bwana yu karibu na waliovunjika moyo, na huwaokoa waliopondeka roho.


## Psalms 34:19 (id: 719034019)

19Mwenye haki ana mateso mengi, lakini Bwana humwokoa nayo yote,


## Psalms 34:20 (id: 719034020)

20huhifadhi mifupa yake yote, hata mmoja hautavunjika.


## Psalms 34:21 (id: 719034021)

21Ubaya utamuua mtu mwovu, nao adui za mwenye haki watahukumiwa.


## Psalms 34:22 (id: 719034022)

22Bwana huwakomboa watumishi wake, yeyote anayemkimbilia yeye hatahukumiwa kamwe.


## Psalms 35:1 (id: 719035001)

1Zaburi ya Daudi. Ee Bwana, pingana na wale wanaopingana nami, upigane na hao wanaopigana nami.


## Psalms 35:2 (id: 719035002)

2Chukua ngao na kigao. Inuka unisaidie.


## Psalms 35:3 (id: 719035003)

3Inua mkuki wako na fumo lako dhidi ya hao wanaonifuatia. Iambie nafsi yangu, “Mimi ni wokovu wako.”


## Psalms 35:4 (id: 719035004)

4Wafedheheshwe na waaibishwe wale wanaotafuta uhai wangu. Wanaofanya shauri kuniangamiza warudishwe nyuma kwa hofu.


## Psalms 35:5 (id: 719035005)

5Wawe kama makapi yapeperushwayo na upepo, malaika wa Bwana akiwafukuza.


## Psalms 35:6 (id: 719035006)

6Njia yao na iwe giza na ya utelezi, malaika wa Bwana akiwafuatilia.


## Psalms 35:7 (id: 719035007)

7Kwa vile walinifichia wavu wao bila sababu, na bila sababu wamenichimbia shimo,


## Psalms 35:8 (id: 719035008)

8maafa na yawapate ghafula: wavu walionifichia na uwatege wenyewe, na waanguke katika shimo hilo, kwa maangamizo yao.


## Psalms 35:9 (id: 719035009)

9Ndipo nafsi yangu itashangilia katika Bwana na kuufurahia wokovu wake.


## Psalms 35:10 (id: 719035010)

10Nitapaza sauti yangu nikisema, “Ni nani aliye kama wewe, Ee Bwana? Wewe huwaokoa maskini kutokana na wale walio na nguvu kuliko wao, maskini na mhitaji kutokana na wanaowanyangʼanya!”


## Psalms 35:11 (id: 719035011)

11Mashahidi wakatili wanainuka, wananiuliza mambo nisiyoyajua.


## Psalms 35:12 (id: 719035012)

12Wananilipa baya kwa jema na kuiacha nafsi yangu ukiwa.


## Psalms 35:13 (id: 719035013)

13Lakini walipokuwa wagonjwa, nilivaa nguo ya gunia na nikajinyenyekesha kwa kufunga. Maombi yangu yaliponirudia bila kujibiwa,


## Psalms 35:14 (id: 719035014)

14niliendelea kuomboleza kama vile wao ni rafiki au ndugu. Niliinamisha kichwa chini kwa huzuni kama ninayemwombolezea mama yangu.


## Psalms 35:15 (id: 719035015)

15Lakini nilipojikwaa, walikusanyika kwa shangwe; washambuliaji walijikusanya dhidi yangu bila mimi kujua. Walinisingizia pasipo kukoma.


## Psalms 35:16 (id: 719035016)

16Kama watu wasiomcha Mungu, wamenidhihaki, wamenisagia meno.


## Psalms 35:17 (id: 719035017)

17Ee Bwana, utatazama mpaka lini? Niokoe maisha yangu na maangamizi yao, uhai wangu wa thamani kutokana na simba hawa.


## Psalms 35:18 (id: 719035018)

18Nami nitakushukuru mbele ya kusanyiko kubwa, nitakusifu katikati ya watu wengi.


## Psalms 35:19 (id: 719035019)

19Usiwaache wale wanaonisimanga, wale ambao ni adui zangu bila sababu; usiwaache wale ambao ni adui zangu bila sababu wakonyeze jicho kwa hila.


## Psalms 35:20 (id: 719035020)

20Hawazungumzi kwa amani, bali wanatunga mashtaka ya uongo dhidi ya wale wanaoishi kwa utulivu katika nchi.


## Psalms 35:21 (id: 719035021)

21Hunifumbulia vinywa vyao wakisema, “Aha! Aha! Kwa macho yetu wenyewe tumeliona.”


## Psalms 35:22 (id: 719035022)

22Ee Bwana, umeona hili, usiwe kimya. Usiwe mbali nami, Ee Bwana.


## Psalms 35:23 (id: 719035023)

23Amka, inuka unitetee! Unipiganie Mungu wangu na Bwana wangu.


## Psalms 35:24 (id: 719035024)

24Nihukumu kwa haki yako, Ee Bwana Mungu wangu, sawasawa na haki yako; usiwaache wakusimange.


## Psalms 35:25 (id: 719035025)

25Usiwaache wafikiri, “Aha, hili ndilo tulilotaka!” Au waseme, “Tumemmeza.”


## Psalms 35:26 (id: 719035026)

26Wote wanaofurahia dhiki yangu waaibishwe na wachanganyikiwe; hao wanaojiinua dhidi yangu wavikwe aibu na dharau.


## Psalms 35:27 (id: 719035027)

27Wale wanaofurahia hukumu yangu ya haki wapige kelele za shangwe na furaha; hebu waseme siku zote, “Bwana atukuzwe, ambaye amefurahia mafanikio ya mtumishi wake.”


## Psalms 35:28 (id: 719035028)

28Ulimi wangu utanena haki yako na sifa zako mchana kutwa.


## Psalms 36:1 (id: 719036001)

1Kwa mwimbishaji. Zaburi ya Daudi mtumishi wa Bwana. Kuna neno moyoni mwangu kuhusu hali ya dhambi ya mwovu. Hakuna hofu ya Mungu mbele ya macho yake.


## Psalms 36:2 (id: 719036002)

2Kwa kuwa machoni pake mwenyewe hujisifu mno hata hawezi kugundua au kuichukia dhambi yake.


## Psalms 36:3 (id: 719036003)

3Maneno ya kinywa chake ni maovu na ya udanganyifu, ameacha kuwa mwenye hekima na kutenda mema.


## Psalms 36:4 (id: 719036004)

4Hata kitandani mwake hupanga hila mbaya, hujitia katika njia ya dhambi na hakatai lililo baya.


## Psalms 36:5 (id: 719036005)

5Upendo wako, Ee Bwana, unafika hadi mbinguni, uaminifu wako hadi kwenye anga.


## Psalms 36:6 (id: 719036006)

6Haki yako ni kama milima mikubwa, hukumu zako ni kama kilindi kikuu. Ee Bwana, wewe huwahifadhi mwanadamu na mnyama.


## Psalms 36:7 (id: 719036007)

7Upendo wako usiokoma ni wa thamani mno! Watu wakuu na wadogo hujificha uvulini wa mbawa zako.


## Psalms 36:8 (id: 719036008)

8Wanajifurahisha katika wingi nyumbani mwako, nawe utawanywesha katika mto wa furaha zako.


## Psalms 36:9 (id: 719036009)

9Kuwa pamoja nawe ni kijito cha uzima, katika nuru yako twaona nuru.


## Psalms 36:10 (id: 719036010)

10Dumisha upendo wako kwa wale wanaokujua wewe, haki yako kwa wale walio wanyofu wa moyo.


## Psalms 36:11 (id: 719036011)

11Mguu wa mwenye kiburi usije dhidi yangu, wala mkono wa mwovu usinifukuze.


## Psalms 36:12 (id: 719036012)

12Angalia jinsi watenda mabaya walivyoanguka: wametupwa chini, hawawezi kuinuka!


## Psalms 37:1 (id: 719037001)

1Zaburi ya Daudi. Usisumbuke kwa ajili ya watendao maovu, wala usiwaonee wivu watendao mabaya,


## Psalms 37:2 (id: 719037002)

2kwa maana kama majani watanyauka mara, kama mimea ya kijani watakufa mara.


## Psalms 37:3 (id: 719037003)

3Mtumaini Bwana na utende yaliyo mema; Kaa katika nchi ukafurahie malisho salama.


## Psalms 37:4 (id: 719037004)

4Jifurahishe katika Bwana naye atakupa haja za moyo wako.


## Psalms 37:5 (id: 719037005)

5Mkabidhi Bwana njia yako, mtumaini yeye, naye atatenda hili:


## Psalms 37:6 (id: 719037006)

6Yeye atafanya haki yako ingʼae kama mapambazuko, na hukumu ya shauri lako kama jua la adhuhuri.


## Psalms 37:7 (id: 719037007)

7Tulia mbele za Bwana na umngojee kwa uvumilivu; usisumbuke watu wanapofanikiwa katika njia zao, wanapotekeleza mipango yao miovu.


## Psalms 37:8 (id: 719037008)

8Epuka hasira na uache ghadhabu, usihangaike: itakuongoza tu kutenda uovu.


## Psalms 37:9 (id: 719037009)

9Kwa maana waovu watakatiliwa mbali, bali wale wanaomtumaini Bwana watairithi nchi.


## Psalms 37:10 (id: 719037010)

10Bado kitambo kidogo, nao waovu hawataonekana, ingawa utawatafuta, hawataonekana.


## Psalms 37:11 (id: 719037011)

11Bali wanyenyekevu watairithi nchi na wafurahie amani tele.


## Psalms 37:12 (id: 719037012)

12Waovu hula njama dhidi ya wenye haki na kuwasagia meno,


## Psalms 37:13 (id: 719037013)

13bali Bwana huwacheka waovu, kwa sababu anajua siku yao inakuja.


## Psalms 37:14 (id: 719037014)

14Waovu huchomoa upanga na kupinda upinde, ili wawaangushe maskini na wahitaji, kuwachinja wale ambao njia zao ni nyofu.


## Psalms 37:15 (id: 719037015)

15Lakini panga zao zitachoma mioyo yao wenyewe, na pinde zao zitavunjwa.


## Psalms 37:16 (id: 719037016)

16Bora kidogo walicho nacho wenye haki kuliko wingi wa mali wa waovu wengi;


## Psalms 37:17 (id: 719037017)

17kwa maana nguvu za waovu zitavunjwa, lakini Bwana humtegemeza mwenye haki.


## Psalms 37:18 (id: 719037018)

18Bwana anazifahamu siku za wanyofu, na urithi wao utadumu milele.


## Psalms 37:19 (id: 719037019)

19Siku za maafa hawatanyauka, siku za njaa watafurahia wingi wa vitu.


## Psalms 37:20 (id: 719037020)

20Lakini waovu wataangamia: Adui za Bwana watakuwa kama uzuri wa mashamba, watatoweka, watatoweka kama moshi.


## Psalms 37:21 (id: 719037021)

21Waovu hukopa na hawalipi, bali wenye haki hutoa kwa ukarimu.


## Psalms 37:22 (id: 719037022)

22Wale wanaobarikiwa na Bwana watairithi nchi, bali wale anaowalaani watakatiliwa mbali.


## Psalms 37:23 (id: 719037023)

23Kama Bwana akipendezwa na njia ya mtu, yeye huimarisha hatua zake,


## Psalms 37:24 (id: 719037024)

24ajapojikwaa, hataanguka, kwa maana Bwana humtegemeza kwa mkono wake.


## Psalms 37:25 (id: 719037025)

25Nilikuwa kijana na sasa ni mzee, lakini sijaona kamwe wenye haki wameachwa au watoto wao wakiombaomba chakula.


## Psalms 37:26 (id: 719037026)

26Wakati wote ni wakarimu na hukopesha bila masharti. Watoto wao watabarikiwa.


## Psalms 37:27 (id: 719037027)

27Acha ubaya na utende wema, nawe utaishi katika nchi milele.


## Psalms 37:28 (id: 719037028)

28Kwa kuwa Bwana huwapenda wenye haki naye hatawaacha waaminifu wake. Watalindwa milele, lakini uzao wa waovu utakatiliwa mbali.


## Psalms 37:29 (id: 719037029)

29Wenye haki watairithi nchi, na kuishi humo milele.


## Psalms 37:30 (id: 719037030)

30Kinywa cha mwenye haki hutamka hekima, nao ulimi wake huzungumza lililo haki.


## Psalms 37:31 (id: 719037031)

31Sheria ya Mungu wake imo moyoni mwake; nyayo zake hazitelezi.


## Psalms 37:32 (id: 719037032)

32Watu waovu huvizia wenye haki, wakitafuta kuwaua;


## Psalms 37:33 (id: 719037033)

33lakini Bwana hatawaacha mikononi mwao wala hatawaacha wahukumiwe kuwa wakosa wanaposhtakiwa.


## Psalms 37:34 (id: 719037034)

34Mngojee Bwana, na uishike njia yake. Naye atakutukuza uirithi nchi, waovu watakapokatiliwa mbali, utaliona hilo.


## Psalms 37:35 (id: 719037035)

35Nimemwona mtu mwovu na mkatili akistawi kama mwerezi wa Lebanoni,


## Psalms 37:36 (id: 719037036)

36lakini alitoweka mara na hakuonekana, ingawa nilimtafuta, hakupatikana.


## Psalms 37:37 (id: 719037037)

37Watafakari watu wasio na hatia, wachunguze watu wakamilifu, kuna mafanikio kwa mtu apendaye amani.


## Psalms 37:38 (id: 719037038)

38Lakini watenda dhambi wote wataangamizwa, mafanikio yao yatakatiliwa mbali.


## Psalms 37:39 (id: 719037039)

39Wokovu wa wenye haki hutoka kwa Bwana, yeye ni ngome yao wakati wa shida.


## Psalms 37:40 (id: 719037040)

40Bwana huwasaidia na kuwaokoa, huwaokoa kutoka kwa waovu na kuwahifadhi, kwa maana wanamkimbilia.


## Psalms 38:1 (id: 719038001)

1Zaburi ya Daudi. Maombi. Ee Bwana, usinikemee katika hasira yako, wala kuniadhibu katika ghadhabu yako.


## Psalms 38:2 (id: 719038002)

2Kwa kuwa mishale yako imenichoma, na mkono wako umenishukia.


## Psalms 38:3 (id: 719038003)

3Hakuna afya mwilini mwangu kwa sababu ya ghadhabu yako, mifupa yangu haina uzima kwa sababu ya dhambi zangu.


## Psalms 38:4 (id: 719038004)

4Maovu yangu yamenifunika kama mzigo usiochukulika.


## Psalms 38:5 (id: 719038005)

5Majeraha yangu yameoza na yananuka, kwa sababu ya upumbavu wa dhambi zangu.


## Psalms 38:6 (id: 719038006)

6Nimeinamishwa chini na kushushwa sana, mchana kutwa nazunguka nikiomboleza.


## Psalms 38:7 (id: 719038007)

7Viuno vyangu vimejaa maumivu yaunguzayo, hakuna afya mwilini mwangu.


## Psalms 38:8 (id: 719038008)

8Nimedhoofika na kupondwa kabisa, nasononeka kwa maumivu makuu ya moyoni.


## Psalms 38:9 (id: 719038009)

9Ee Bwana, yote ninayoyaonea shauku yako wazi mbele zako, kutamani kwangu sana hakufichiki mbele zako.


## Psalms 38:10 (id: 719038010)

10Moyo wangu unapigapiga, nguvu zangu zimeniishia; hata macho yangu yametiwa giza.


## Psalms 38:11 (id: 719038011)

11Rafiki na wenzangu wananikwepa kwa sababu ya majeraha yangu; majirani zangu wanakaa mbali nami.


## Psalms 38:12 (id: 719038012)

12Wale wanaotafuta uhai wangu wanatega mitego yao, wale ambao wangetaka kunidhuru huongea juu ya maangamizi yangu; hufanya shauri la hila mchana kutwa.


## Psalms 38:13 (id: 719038013)

13Mimi ni kama mtu kiziwi, asiyeweza kusikia, ni kama bubu, asiyeweza kufungua kinywa chake,


## Psalms 38:14 (id: 719038014)

14nimekuwa kama mtu asiyesikia, ambaye kinywa chake hakiwezi kutoa jibu.


## Psalms 38:15 (id: 719038015)

15Ee Bwana, ninakungojea wewe, Ee Bwana Mungu wangu, utajibu.


## Psalms 38:16 (id: 719038016)

16Kwa kuwa nilisema, “Usiwaache wafurahie, wala wasijitukuze juu yangu mguu wangu unapoteleza.”


## Psalms 38:17 (id: 719038017)

17Kwa maana ninakaribia kuanguka, na maumivu yangu yananiandama siku zote.


## Psalms 38:18 (id: 719038018)

18Naungama uovu wangu, ninataabishwa na dhambi yangu.


## Psalms 38:19 (id: 719038019)

19Wengi ni wale ambao ni adui zangu hodari, wale wanaonichukia bila sababu ni wengi.


## Psalms 38:20 (id: 719038020)

20Wanaolipa maovu kwa wema wangu hunisingizia ninapofuata lililo jema.


## Psalms 38:21 (id: 719038021)

21Ee Bwana, usiniache, usiwe mbali nami, Ee Mungu wangu.


## Psalms 38:22 (id: 719038022)

22Ee Bwana Mwokozi wangu, uje upesi kunisaidia.


## Psalms 39:1 (id: 719039001)

1Kwa mwimbishaji. Mtindo wa Yeduthuni. Zaburi ya Daudi. Nilisema, “Nitaziangalia njia zangu na kuuzuia ulimi wangu usije ukatenda dhambi; nitaweka lijamu kinywani mwangu wakati wote waovu wanapokuwa karibu nami.”


## Psalms 39:2 (id: 719039002)

2Lakini niliponyamaza kimya na kutulia, hata pasipo kusema lolote jema, uchungu wangu uliongezeka.


## Psalms 39:3 (id: 719039003)

3Moyo wangu ulipata moto ndani yangu, nilipotafakari, moto uliwaka, ndipo nikasema kwa ulimi wangu:


## Psalms 39:4 (id: 719039004)

4“Ee Bwana, nijulishe mwisho wa maisha yangu na hesabu ya siku zangu; nijalie kujua jinsi maisha yangu yanavyopita upesi.


## Psalms 39:5 (id: 719039005)

5Umefanya maisha yangu mafupi kama pumzi; muda wangu wa kuishi ni kama hauna thamani kwako. Maisha ya kila mwanadamu ni kama pumzi.


## Psalms 39:6 (id: 719039006)

6Hakika kila binadamu ni kama njozi aendapo huku na huko: hujishughulisha na mengi lakini ni ubatili; anakusanya mali nyingi, wala hajui ni nani atakayeifaidi.


## Psalms 39:7 (id: 719039007)

7“Lakini sasa Bwana, nitafute nini? Tumaini langu ni kwako.


## Psalms 39:8 (id: 719039008)

8Niokoe kutoka kwenye makosa yangu yote, usinifanye kuwa dhihaka ya wapumbavu.


## Psalms 39:9 (id: 719039009)

9Nilinyamaza kimya, sikufumbua kinywa changu, kwa sababu wewe ndiwe uliyetenda hili.


## Psalms 39:10 (id: 719039010)

10Niondolee mjeledi wako, nimeshindwa kwa mapigo ya mkono wako.


## Psalms 39:11 (id: 719039011)

11Unakemea na kuadhibu wanadamu kwa ajili ya dhambi zao; unaharibu utajiri wao kama nondo aharibuvyo: kila mwanadamu ni kama pumzi tu.


## Psalms 39:12 (id: 719039012)

12“Ee Bwana, usikie maombi yangu, usikie kilio changu unisaidie, usiwe kiziwi kwa kulia kwangu. Kwani mimi ninaishi na wewe kama mgeni, kama walivyokuwa baba zangu wote,


## Psalms 39:13 (id: 719039013)

13Tazama mbali nami, ili niweze kufurahi tena kabla sijaondoka na nisiwepo tena.”


## Psalms 40:1 (id: 719040001)

1Kwa mwimbishaji. Zaburi ya Daudi. Nilimngoja Bwana kwa saburi, naye akaniinamia, akasikia kilio changu.


## Psalms 40:2 (id: 719040002)

2Akanipandisha kutoka shimo la uharibifu, kutoka matope na utelezi; akaiweka miguu yangu juu ya mwamba na kunipa mahali imara pa kusimama.


## Psalms 40:3 (id: 719040003)

3Akaweka wimbo mpya kinywani mwangu, wimbo wa sifa kwa Mungu wetu. Wengi wataona na kuogopa na kuweka tumaini lao kwa Bwana.


## Psalms 40:4 (id: 719040004)

4Heri mtu yule amfanyaye Bwana kuwa tumaini lake, asiyewategemea wenye kiburi, wale wenye kugeukia miungu ya uongo.


## Psalms 40:5 (id: 719040005)

5Ee Bwana Mungu wangu, umefanya mambo mengi ya ajabu. Mambo uliyopanga kwa ajili yetu hakuna awezaye kukuhesabia; kama ningesema na kuyaelezea, yangekuwa mengi mno kuyaelezea.


## Psalms 40:6 (id: 719040006)

6Dhabihu na sadaka hukuvitaka, lakini umefungua masikio yangu; sadaka za kuteketezwa na sadaka za dhambi hukuzihitaji.


## Psalms 40:7 (id: 719040007)

7Ndipo niliposema, “Mimi hapa, nimekuja: imeandikwa kunihusu katika kitabu.


## Psalms 40:8 (id: 719040008)

8Ee Mungu wangu, natamani kuyafanya mapenzi yako; sheria yako iko ndani ya moyo wangu.”


## Psalms 40:9 (id: 719040009)

9Nimehubiri haki katika kusanyiko kubwa, sikufunga mdomo wangu, Ee Bwana, kama ujuavyo.


## Psalms 40:10 (id: 719040010)

10Sikuficha haki yako moyoni mwangu; ninasema juu ya uaminifu wako na wokovu wako. Sikuficha upendo wako na kweli yako mbele ya kusanyiko kubwa.


## Psalms 40:11 (id: 719040011)

11Ee Bwana, usizuilie huruma zako, upendo wako na kweli yako daima vinilinde.


## Psalms 40:12 (id: 719040012)

12Kwa maana taabu zisizo na hesabu zimenizunguka, dhambi zangu zimenikamata, hata nisiweze kuona. Zimekuwa nyingi kuliko nywele za kichwa changu, nao moyo unazimia ndani yangu.


## Psalms 40:13 (id: 719040013)

13Ee Bwana, uwe radhi kuniokoa; Ee Bwana, njoo hima unisaidie.


## Psalms 40:14 (id: 719040014)

14Wote wanaotafuta kuuondoa uhai wangu, waaibishwe na kufadhaishwa; wote wanaotamani kuangamizwa kwangu, warudishwe nyuma kwa aibu.


## Psalms 40:15 (id: 719040015)

15Wale waniambiao, “Aha! Aha!” wafadhaishwe na iwe aibu yao.


## Psalms 40:16 (id: 719040016)

16Lakini wote wakutafutao washangilie na kukufurahia, wale wapendao wokovu wako siku zote waseme, “Bwana atukuzwe!”


## Psalms 40:17 (id: 719040017)

17Lakini bado mimi ni maskini na mhitaji; Bwana na anifikirie. Wewe ndiwe msaada wangu na Mwokozi wangu; Ee Mungu wangu, usikawie.


## Psalms 41:1 (id: 719041001)

1Kwa mwimbishaji. Zaburi ya Daudi. Heri mtu yule anayemjali mnyonge, Bwana atamwokoa wakati wa shida.


## Psalms 41:2 (id: 719041002)

2Bwana atamlinda na kuyahifadhi maisha yake, atambariki katika nchi na hatamwacha katika tamaa ya adui zake.


## Psalms 41:3 (id: 719041003)

3Bwana atamtegemeza awapo mgonjwa kitandani, atamwinua kutoka kitandani mwake.


## Psalms 41:4 (id: 719041004)

4Nilisema, “Ee Bwana nihurumie, niponye, maana nimekutenda dhambi wewe.”


## Psalms 41:5 (id: 719041005)

5Adui zangu wanasema kwa hila, “Lini atakufa, na jina lake litokomee kabisa.”


## Psalms 41:6 (id: 719041006)

6Kila anapokuja mtu kunitazama, huzungumza uongo, huku moyo wake hukusanya masingizio; kisha huondoka na kuyasambaza huku na huko.


## Psalms 41:7 (id: 719041007)

7Adui zangu wote hunongʼonezana dhidi yangu, hao huniwazia mabaya sana, wakisema,


## Psalms 41:8 (id: 719041008)

8“Ugonjwa mbaya sana umempata, kamwe hatainuka tena kitandani mwake.”


## Psalms 41:9 (id: 719041009)

9Hata rafiki yangu wa karibu niliyemwamini, yule aliyekula chakula changu ameniinulia kisigino chake.


## Psalms 41:10 (id: 719041010)

10Lakini wewe, Ee Bwana, nihurumie, ukaniinue tena, ili niweze kuwalipiza kisasi.


## Psalms 41:11 (id: 719041011)

11Najua kwamba wapendezwa nami, kwa kuwa adui yangu hanishindi.


## Psalms 41:12 (id: 719041012)

12Katika uadilifu wangu unanitegemeza na kuniweka kwenye uwepo wako milele.


## Psalms 41:13 (id: 719041013)

13Msifuni Bwana, Mungu wa Israeli, tangu milele na hata milele. Amen na Amen.


## Psalms 42:1 (id: 719042001)

1Kwa mwimbishaji. Utenzi wa wana wa Kora. Kama vile ayala aoneavyo shauku vijito vya maji, ndivyo nafsi yangu ikuoneavyo shauku, Ee Mungu.


## Psalms 42:2 (id: 719042002)

2Nafsi yangu inamwonea Mungu kiu, Mungu aliye hai. Ni lini nitaweza kwenda kukutana na Mungu?


## Psalms 42:3 (id: 719042003)

3Machozi yangu yamekuwa chakula changu usiku na mchana, huku watu wakiniambia mchana kutwa, “Yuko wapi Mungu wako?”


## Psalms 42:4 (id: 719042004)

4Mambo haya nayakumbuka ninapoimimina nafsi yangu: Jinsi nilivyokuwa nikienda na umati wa watu, nikiongoza maandamano kuelekea kwenye nyumba ya Mungu, kwa kelele za shangwe na za shukrani katikati ya umati uliosherehekea.


## Psalms 42:5 (id: 719042005)

5Ee nafsi yangu, kwa nini unasononeka? Kwa nini unafadhaika hivyo ndani yangu? Weka tumaini lako kwa Mungu, kwa sababu bado nitamsifu, Mwokozi wangu na


## Psalms 42:6 (id: 719042006)

6Mungu wangu. Nafsi yangu inasononeka ndani yangu; kwa hiyo nitakukumbuka kutoka nchi ya Yordani, katika vilele vya Hermoni, kutoka Mlima Mizari.


## Psalms 42:7 (id: 719042007)

7Kilindi huita kilindi, katika ngurumo za maporomoko ya maji yako; mawimbi yako yote pamoja na viwimbi vimepita juu yangu.


## Psalms 42:8 (id: 719042008)

8Mchana Bwana huelekeza upendo wake, usiku wimbo wake uko nami: maombi kwa Mungu wa uzima wangu.


## Psalms 42:9 (id: 719042009)

9Ninamwambia Mungu Mwamba wangu, “Kwa nini umenisahau? Kwa nini niendelee kuomboleza, nikiwa nimeonewa na adui?”


## Psalms 42:10 (id: 719042010)

10Mifupa yangu inateseka kwa maumivu makali adui zangu wanaponidhihaki, wakiniambia mchana kutwa, “Yuko wapi Mungu wako?”


## Psalms 42:11 (id: 719042011)

11Ee nafsi yangu, kwa nini unasononeka? Kwa nini unafadhaika hivyo ndani yangu? Weka tumaini lako kwa Mungu, kwa sababu bado nitamsifu, Mwokozi wangu na Mungu wangu.


## Psalms 43:1 (id: 719043001)

1Ee Mungu unihukumu, nitetee dhidi ya taifa lisilomcha Mungu, niokoe na watu wadanganyifu na waovu.


## Psalms 43:2 (id: 719043002)

2Wewe ni Mungu ngome yangu. Kwa nini umenikataa? Kwa nini niendelee kuomboleza, nikiwa nimeonewa na adui?


## Psalms 43:3 (id: 719043003)

3Tuma hima nuru yako na kweli yako na viniongoze; vinilete mpaka mlima wako mtakatifu, mpaka mahali unapoishi.


## Psalms 43:4 (id: 719043004)

4Ndipo nitakwenda madhabahuni pa Mungu, kwa Mungu, furaha yangu na shangwe yangu. Nitakusifu kwa kinubi, Ee Mungu, Mungu wangu.


## Psalms 43:5 (id: 719043005)

5Ee nafsi yangu, kwa nini unasononeka? Kwa nini unafadhaika hivyo ndani yangu? Weka tumaini lako kwa Mungu, kwa sababu bado nitamsifu Mwokozi wangu na Mungu wangu.


## Psalms 44:1 (id: 719044001)

1Kwa mwimbishaji. Utenzi wa wana wa Kora. Ee Mungu, tumesikia kwa masikio yetu, baba zetu wametueleza yale uliyotenda katika siku zao, siku za kale.


## Psalms 44:2 (id: 719044002)

2Kwa mkono wako uliwafukuza mataifa na ukawapanda baba zetu, uliangamiza mataifa na kuwastawisha baba zetu.


## Psalms 44:3 (id: 719044003)

3Sio kwa upanga wao waliipata nchi, wala si mkono wao uliwapatia ushindi; ilikuwa ni kitanga cha mkono wako wa kuume, na nuru ya uso wako, kwa kuwa uliwapenda.


## Psalms 44:4 (id: 719044004)

4Wewe ni mfalme wangu na Mungu wangu, unayeamuru ushindi kwa Yakobo.


## Psalms 44:5 (id: 719044005)

5Kwa uwezo wako tunawasukuma nyuma watesi wetu; kwa jina lako tunawakanyaga adui zetu.


## Psalms 44:6 (id: 719044006)

6Siutumaini upinde wangu, upanga wangu hauniletei ushindi;


## Psalms 44:7 (id: 719044007)

7bali wewe unatupa ushindi juu ya adui zetu, unawaaibisha watesi wetu.


## Psalms 44:8 (id: 719044008)

8Katika Mungu wetu tunajivuna mchana kutwa, nasi tutalisifu jina lako milele.


## Psalms 44:9 (id: 719044009)

9Lakini sasa umetukataa na kutudhili, wala huendi tena na jeshi letu.


## Psalms 44:10 (id: 719044010)

10Umetufanya turudi nyuma mbele ya adui, nao watesi wetu wametuteka nyara.


## Psalms 44:11 (id: 719044011)

11Umetuacha tutafunwe kama kondoo na umetutawanya katika mataifa.


## Psalms 44:12 (id: 719044012)

12Umewauza watu wako kwa fedha kidogo, wala hukupata faida yoyote kwa mauzo yao.


## Psalms 44:13 (id: 719044013)

13Umetufanya lawama kwa jirani zetu, dharau na dhihaka kwa wale wanaotuzunguka.


## Psalms 44:14 (id: 719044014)

14Umetufanya kuwa mithali miongoni mwa mataifa, mataifa hutikisa vichwa vyao.


## Psalms 44:15 (id: 719044015)

15Fedheha yangu iko mbele yangu mchana kutwa, na uso wangu umejaa aibu tele,


## Psalms 44:16 (id: 719044016)

16kwa ajili ya dhihaka ya wale wanaonilaumu na kunitukana, kwa sababu ya adui, ambaye anatamani kulipiza kisasi.


## Psalms 44:17 (id: 719044017)

17Hayo yote yametutokea, ingawa tulikuwa hatujakusahau wala hatujaenda kinyume na agano lako.


## Psalms 44:18 (id: 719044018)

18Mioyo yetu ilikuwa haijarudi nyuma; nyayo zetu zilikuwa hazijaiacha njia yako.


## Psalms 44:19 (id: 719044019)

19Lakini ulituponda na kutufanya makao ya mbweha, na ukatufunika kwa giza nene.


## Psalms 44:20 (id: 719044020)

20Kama tungalikuwa tumelisahau jina la Mungu wetu au kunyooshea mikono yetu kwa mungu mgeni,


## Psalms 44:21 (id: 719044021)

21je, Mungu hangaligundua hili, kwa kuwa anazijua siri za moyo?


## Psalms 44:22 (id: 719044022)

22Hata hivyo kwa ajili yako tunauawa mchana kutwa; tumehesabiwa kama kondoo wa kuchinjwa.


## Psalms 44:23 (id: 719044023)

23Amka, Ee Bwana! Kwa nini unalala? Zinduka! Usitukatae milele.


## Psalms 44:24 (id: 719044024)

24Kwa nini unauficha uso wako na kusahau taabu na mateso yetu?


## Psalms 44:25 (id: 719044025)

25Tumeshushwa hadi mavumbini, miili yetu imegandamana na ardhi.


## Psalms 44:26 (id: 719044026)

26Inuka na utusaidie, utukomboe kwa sababu ya upendo wako usio na mwisho.


## Psalms 45:1 (id: 719045001)

1Kwa mwimbishaji. Mtindo wa utenzi wa “Yungiyungi.” Utenzi wa wana wa Kora. Wimbo wa arusi. Moyo wangu umesisimuliwa na jambo jema ninapomsimulia mfalme mabeti yangu; ulimi wangu ni kalamu ya mwandishi stadi.


## Psalms 45:2 (id: 719045002)

2Wewe ni bora kuliko watu wengine wote na midomo yako imepakwa neema, kwa kuwa Mungu amekubariki milele.


## Psalms 45:3 (id: 719045003)

3Jifunge upanga wako pajani mwako, ee mwenye nguvu, jivike fahari na utukufu.


## Psalms 45:4 (id: 719045004)

4Katika fahari yako, songa mbele kwa ushindi, kwa ajili ya kweli, unyenyekevu na haki, mkono wako wa kuume na uonyeshe matendo ya kutisha.


## Psalms 45:5 (id: 719045005)

5Mishale yako mikali na ichome mioyo ya adui za mfalme, mataifa na yaanguke chini ya nyayo zako.


## Psalms 45:6 (id: 719045006)

6Ee Mungu, kiti chako cha enzi kitadumu milele na milele, fimbo ya utawala wa haki itakuwa fimbo ya utawala wa ufalme wako.


## Psalms 45:7 (id: 719045007)

7Unaipenda haki na kuchukia uovu; kwa hiyo Mungu, Mungu wako, amekuweka juu ya wenzako, kwa kukupaka mafuta ya furaha.


## Psalms 45:8 (id: 719045008)

8Mavazi yako yote yana harufu nzuri ya manemane, udi na mdalasini; kutoka kwenye majumba ya kifalme yaliyopambwa kwa pembe za ndovu, sauti za vinanda vya nyuzi zinakufanya ufurahi.


## Psalms 45:9 (id: 719045009)

9Binti za wafalme ni miongoni mwa wanawake wako waheshimiwa; kuume kwako yupo bibi arusi malkia aliyevaa dhahabu ya Ofiri.


## Psalms 45:10 (id: 719045010)

10Sikiliza, ewe binti, fikiri na utege sikio: Sahau watu wako na nyumba ya baba yako.


## Psalms 45:11 (id: 719045011)

11Mfalme ameshangazwa na uzuri wako; mheshimu, kwa kuwa yeye ni bwana wako.


## Psalms 45:12 (id: 719045012)

12Binti wa Tiro atakuletea zawadi, watu wenye utajiri watatafuta upendeleo wako.


## Psalms 45:13 (id: 719045013)

13Utukufu wote una binti mfalme katika chumba chake; vazi lake limefumwa kwa nyuzi za dhahabu.


## Psalms 45:14 (id: 719045014)

14Anaongozwa kwa mfalme, akiwa amevalia mavazi yaliyotariziwa, mabikira wenzake wanamfuata na wanaletwa kwako.


## Psalms 45:15 (id: 719045015)

15Wanaingizwa ndani kwa shangwe na furaha, na kuingia katika jumba la mfalme.


## Psalms 45:16 (id: 719045016)

16Wana wenu watachukua nafasi za baba zenu, mtawafanya wakuu katika nchi yote.


## Psalms 45:17 (id: 719045017)

17Nitadumisha kumbukumbu lako katika vizazi vyote, kwa hiyo mataifa watakusifu milele na milele.


## Psalms 46:1 (id: 719046001)

1Kwa mwimbishaji. Zaburi ya wana wa Kora. Mtindo wa alamothi. Mungu kwetu sisi ni kimbilio na nguvu, msaada utakaoonekana tele wakati wa mateso.


## Psalms 46:2 (id: 719046002)

2Kwa hiyo hatutaogopa, hata kama dunia ikiondolewa nayo milima ikiangukia moyoni mwa bahari.


## Psalms 46:3 (id: 719046003)

3Hata kama maji yake yatanguruma na kuumuka, milima nayo ikitetemeka kwa mawimbi yake.


## Psalms 46:4 (id: 719046004)

4Kuna mto ambao vijito vyake vinaufurahisha mji wa Mungu, mahali patakatifu ambako Aliye Juu Sana anaishi.


## Psalms 46:5 (id: 719046005)

5Mungu yuko katikati yake, hautaanguka, Mungu atausaidia asubuhi na mapema.


## Psalms 46:6 (id: 719046006)

6Mataifa yanafanya ghasia, falme zinaanguka, Yeye huinua sauti yake, dunia ikayeyuka.


## Psalms 46:7 (id: 719046007)

7Bwana Mwenye Nguvu Zote yu pamoja nasi, Mungu wa Yakobo ni ngome yetu.


## Psalms 46:8 (id: 719046008)

8Njooni mkaone kazi za Bwana jinsi alivyofanya ukiwa katika nchi.


## Psalms 46:9 (id: 719046009)

9Anakomesha vita hata miisho ya dunia, anakata upinde na kuvunjavunja mkuki, anateketeza ngao kwa moto.


## Psalms 46:10 (id: 719046010)

10“Tulieni, mjue ya kwamba mimi ndimi Mungu; nitatukuzwa katikati ya mataifa, nitatukuzwa katika dunia.”


## Psalms 46:11 (id: 719046011)

11Bwana Mwenye Nguvu Zote yu pamoja nasi; Mungu wa Yakobo ni ngome yetu.


## Psalms 47:1 (id: 719047001)

1Kwa mwimbishaji. Zaburi ya wana wa Kora. Pigeni makofi, enyi mataifa yote, mpigieni Mungu kelele za shangwe!


## Psalms 47:2 (id: 719047002)

2Jinsi gani alivyo wa kutisha, Bwana Aliye Juu Sana, Mfalme mkuu juu ya dunia yote!


## Psalms 47:3 (id: 719047003)

3Ametiisha mataifa chini yetu watu wengi chini ya miguu yetu.


## Psalms 47:4 (id: 719047004)

4Alituchagulia urithi wetu, fahari ya Yakobo, aliyempenda.


## Psalms 47:5 (id: 719047005)

5Mungu amepaa kwa kelele za shangwe, Bwana kwa sauti za tarumbeta.


## Psalms 47:6 (id: 719047006)

6Mwimbieni Mungu sifa, imbeni sifa, mwimbieni sifa Mfalme wetu, imbeni sifa.


## Psalms 47:7 (id: 719047007)

7Kwa kuwa Mungu ni mfalme wa dunia yote, mwimbieni zaburi za sifa.


## Psalms 47:8 (id: 719047008)

8Mungu anatawala juu ya mataifa, Mungu ameketi juu ya kiti chake cha enzi kitakatifu.


## Psalms 47:9 (id: 719047009)

9Wakuu wa mataifa wanakusanyika kama watu wa Mungu wa Abrahamu, kwa kuwa wafalme wa dunia ni mali ya Mungu; yeye ametukuka sana.


## Psalms 48:1 (id: 719048001)

1Wimbo. Zaburi ya wana wa Kora. Bwana ni mkuu, anayestahili kusifiwa sana, katika mji wa Mungu wetu, mlima wake mtakatifu.


## Psalms 48:2 (id: 719048002)

2Ni mzuri katika kuinuka kwake juu sana, furaha ya dunia yote. Kama vilele vya juu sana vya Safoni ni Mlima Sayuni, mji wa Mfalme Mkuu.


## Psalms 48:3 (id: 719048003)

3Mungu yuko katika ngome zake; amejionyesha mwenyewe kuwa ngome yake.


## Psalms 48:4 (id: 719048004)

4Wakati wafalme walipounganisha nguvu, waliposonga mbele pamoja,


## Psalms 48:5 (id: 719048005)

5walimwona nao wakashangaa, wakakimbia kwa hofu.


## Psalms 48:6 (id: 719048006)

6Kutetemeka kuliwashika huko, maumivu kama ya mwanamke mwenye utungu wa kuzaa.


## Psalms 48:7 (id: 719048007)

7Uliwaangamiza kama meli za Tarshishi zilizovunjwa na upepo wa mashariki.


## Psalms 48:8 (id: 719048008)

8Kama tulivyokuwa tumesikia, ndivyo tulivyoona katika mji wa Bwana Mwenye Nguvu Zote, katika mji wa Mungu wetu: Mungu ataufanya uwe salama milele.


## Psalms 48:9 (id: 719048009)

9Ee Mungu, hekaluni mwako tunatafakari upendo wako usiokoma.


## Psalms 48:10 (id: 719048010)

10Ee Mungu, kama jina lako lilivyo, sifa zako zinafika hadi miisho ya dunia, mkono wako wa kuume umejazwa na haki.


## Psalms 48:11 (id: 719048011)

11Mlima Sayuni unashangilia, vijiji vya Yuda vinafurahi kwa sababu ya hukumu zako.


## Psalms 48:12 (id: 719048012)

12Tembeeni katika Sayuni, uzungukeni mji, hesabuni minara yake;


## Psalms 48:13 (id: 719048013)

13yatafakarini vyema maboma yake, angalieni ngome zake, ili mpate kusimulia habari zake kwa kizazi kijacho.


## Psalms 48:14 (id: 719048014)

14Kwa kuwa huyu Mungu ni Mungu wetu milele na milele; atakuwa kiongozi wetu hata mwisho.


## Psalms 49:1 (id: 719049001)

1Kwa mwimbishaji. Zaburi ya wana wa Kora. Sikieni haya, enyi mataifa yote, sikilizeni, ninyi wote mkaao dunia hii.


## Psalms 49:2 (id: 719049002)

2Wakubwa kwa wadogo, matajiri na maskini pamoja:


## Psalms 49:3 (id: 719049003)

3Kinywa changu kitasema maneno ya hekima, usemi wa moyo wangu utatoa ufahamu.


## Psalms 49:4 (id: 719049004)

4Nitatega sikio langu nisikilize mithali, nitafafanua kitendawili kwa zeze:


## Psalms 49:5 (id: 719049005)

5Kwa nini niogope siku mbaya zinapokuja, wakati wadanganyifu waovu wanaponizunguka,


## Psalms 49:6 (id: 719049006)

6wale wanaotegemea mali zao na kujivunia utajiri wao mwingi?


## Psalms 49:7 (id: 719049007)

7Hakuna mwanadamu awaye yote awezaye kuukomboa uhai wa mwingine, au kumpa Mungu fidia kwa ajili yake.


## Psalms 49:8 (id: 719049008)

8Fidia ya uhai ni gharama kubwa, hakuna malipo yoyote yanayotosha,


## Psalms 49:9 (id: 719049009)

9ili kwamba aishi milele na asione uharibifu.


## Psalms 49:10 (id: 719049010)

10Wote wanaona kwamba watu wenye hekima hufa; wajinga na wapumbavu vivyo hivyo huangamia na kuwaachia wengine mali zao.


## Psalms 49:11 (id: 719049011)

11Makaburi yao yatabaki kuwa nyumba zao za milele, makao yao vizazi vyote; ingawa walikuwa na mashamba na kuyaita kwa majina yao.


## Psalms 49:12 (id: 719049012)

12Lakini mwanadamu, licha ya utajiri wake, hadumu; anafanana na mnyama aangamiaye.


## Psalms 49:13 (id: 719049013)

13Hii ndiyo hatima ya wale wanaojitumainia wenyewe, pia ya wafuasi wao, waliothibitisha misemo yao.


## Psalms 49:14 (id: 719049014)

14Kama kondoo, wamewekewa kwenda kaburini, nacho kifo kitawala. Wanyofu watawatawala asubuhi, maumbile yao yataozea kaburini, mbali na majumba yao makubwa ya fahari.


## Psalms 49:15 (id: 719049015)

15Lakini Mungu atakomboa uhai wangu na kaburi, hakika atanichukua kwake.


## Psalms 49:16 (id: 719049016)

16Usitishwe mtu anapotajirika, fahari ya nyumba yake inapoongezeka,


## Psalms 49:17 (id: 719049017)

17kwa maana hatachukua chochote atakapokufa, fahari yake haitashuka pamoja naye.


## Psalms 49:18 (id: 719049018)

18Ingawa alipokuwa akiishi alijihesabu kuwa heri, na wanadamu wanakusifu unapofanikiwa,


## Psalms 49:19 (id: 719049019)

19atajiunga na kizazi cha baba zake, ambao hawataona kamwe nuru ya uzima.


## Psalms 49:20 (id: 719049020)

20Mwanadamu mwenye utajiri bila ufahamu ni kama wanyama waangamiao.


## Psalms 50:1 (id: 719050001)

1Zaburi ya Asafu. Mwenye Nguvu, Mungu, Bwana, asema na kuiita dunia, tangu mawio ya jua hadi mahali pake liendapo kutua.


## Psalms 50:2 (id: 719050002)

2Kutoka Sayuni, penye uzuri mkamilifu, Mungu anaangaza.


## Psalms 50:3 (id: 719050003)

3Mungu wetu anakuja na hatakaa kimya, moto uteketezao unamtangulia, akiwa amezungukwa na tufani kali.


## Psalms 50:4 (id: 719050004)

4Anaziita mbingu zilizo juu, na nchi, ili aweze kuwahukumu watu wake:


## Psalms 50:5 (id: 719050005)

5“Nikusanyieni watu wangu waliowekwa wakfu, waliofanya agano nami kwa dhabihu.”


## Psalms 50:6 (id: 719050006)

6Nazo mbingu zinatangaza haki yake, kwa maana Mungu mwenyewe ni hakimu.


## Psalms 50:7 (id: 719050007)

7“Sikieni, enyi watu wangu, nami nitasema, ee Israeli, nami nitashuhudia dhidi yenu: Mimi ndimi Mungu, Mungu wenu.


## Psalms 50:8 (id: 719050008)

8Sikukemei kwa sababu ya dhabihu zako, au sadaka zako za kuteketezwa, ambazo daima ziko mbele zangu.


## Psalms 50:9 (id: 719050009)

9Sina haja ya fahali wa banda lako, au mbuzi wa zizi lako.


## Psalms 50:10 (id: 719050010)

10Kwa maana kila mnyama wa msituni ni wangu, na pia makundi ya mifugo juu ya vilima elfu.


## Psalms 50:11 (id: 719050011)

11Ninamjua kila ndege mlimani, nao viumbe wa kondeni ni wangu.


## Psalms 50:12 (id: 719050012)

12Kama ningekuwa na njaa, nisingewaambia ninyi, kwa maana ulimwengu ni wangu, pamoja na vyote vilivyomo ndani yake.


## Psalms 50:13 (id: 719050013)

13Je, mimi hula nyama ya mafahali au kunywa damu ya mbuzi?


## Psalms 50:14 (id: 719050014)

14Toa sadaka za shukrani kwa Mungu, timiza nadhiri zako kwake Yeye Aliye Juu Sana,


## Psalms 50:15 (id: 719050015)

15na uniite siku ya taabu; nami nitakuokoa, nawe utanitukuza.”


## Psalms 50:16 (id: 719050016)

16Lakini kwake mtu mwovu, Mungu asema: “Una haki gani kunena sheria zangu au kuchukua agano langu midomoni mwako?


## Psalms 50:17 (id: 719050017)

17Unachukia mafundisho yangu na kuyatupa maneno yangu nyuma yako.


## Psalms 50:18 (id: 719050018)

18Unapomwona mwizi, unaungana naye, unapiga kura yako pamoja na wazinzi.


## Psalms 50:19 (id: 719050019)

19Unakitumia kinywa chako kwa mabaya na kuuongoza ulimi wako kwa hila.


## Psalms 50:20 (id: 719050020)

20Wanena daima dhidi ya ndugu yako na kumsingizia mwana wa mama yako.


## Psalms 50:21 (id: 719050021)

21Mambo haya unayafanya, nami nimekaa kimya, ukafikiri Mimi nami ni kama wewe. Lakini nitakukemea na kuweka mashtaka mbele yako.


## Psalms 50:22 (id: 719050022)

22“Yatafakarini haya, ninyi mnaomsahau Mungu, ama sivyo nitawararua vipande vipande, wala hapatakuwepo na yeyote wa kuwaokoa:


## Psalms 50:23 (id: 719050023)

23Atoaye dhabihu za shukrani ananiheshimu mimi, naye aiandaa njia yake ili nimwonyeshe wokovu wa Mungu.”


## Psalms 51:1 (id: 719051001)

1Kwa mwimbishaji. Zaburi ya Daudi. Baada ya kukemewa na nabii Nathani kwa kuzini na Bathsheba. Ee Mungu, unihurumie, kwa kadiri ya upendo wako usiokoma, kwa kadiri ya huruma yako kuu, uyafute makosa yangu.


## Psalms 51:2 (id: 719051002)

2Unioshe na uovu wangu wote na unitakase dhambi yangu.


## Psalms 51:3 (id: 719051003)

3Kwa maana ninajua makosa yangu, na dhambi yangu iko mbele yangu daima.


## Psalms 51:4 (id: 719051004)

4Dhidi yako, wewe peke yako, nimetenda dhambi na kufanya yaliyo mabaya machoni pako, ili uthibitike kuwa wa kweli unenapo, na kuwa na haki utoapo hukumu.


## Psalms 51:5 (id: 719051005)

5Hakika mimi nilizaliwa mwenye dhambi, mwenye dhambi tangu nilipotungwa mimba kwa mama yangu.


## Psalms 51:6 (id: 719051006)

6Hakika wewe wapendezwa na kweli itokayo moyoni, ndani sana ya moyo wangu wanifundisha hekima.


## Psalms 51:7 (id: 719051007)

7Nioshe kwa hisopo, nami nitakuwa safi, unisafishe, nami nitakuwa mweupe kuliko theluji.


## Psalms 51:8 (id: 719051008)

8Unipe kusikia furaha na shangwe, mifupa uliyoiponda na ifurahi.


## Psalms 51:9 (id: 719051009)

9Ufiche uso wako usizitazame dhambi zangu, na uufute uovu wangu wote.


## Psalms 51:10 (id: 719051010)

10Ee Mungu, uniumbie moyo safi, uifanye upya roho ya uthabiti ndani yangu.


## Psalms 51:11 (id: 719051011)

11Usinitupe kutoka mbele zako wala kuniondolea Roho wako Mtakatifu.


## Psalms 51:12 (id: 719051012)

12Unirudishie tena furaha ya wokovu wako, unipe roho ya utii, ili initegemeze.


## Psalms 51:13 (id: 719051013)

13Ndipo nitakapowafundisha wakosaji njia zako, na wenye dhambi watakugeukia wewe.


## Psalms 51:14 (id: 719051014)

14Ee Mungu, Mungu uniokoaye, niokoe na hatia ya kumwaga damu, nao ulimi wangu utaimba juu ya haki yako.


## Psalms 51:15 (id: 719051015)

15Ee Bwana, fungua midomo yangu, na kinywa changu kitatangaza sifa zako.


## Psalms 51:16 (id: 719051016)

16Wewe hupendezwi na dhabihu, au ningaliileta, hufurahii sadaka za kuteketezwa.


## Psalms 51:17 (id: 719051017)

17Bali dhabihu za Mungu ni roho iliyovunjika, moyo uliovunjika wenye toba, Ee Mungu, hutaudharau.


## Psalms 51:18 (id: 719051018)

18Kwa wema wa radhi yako uifanye Sayuni istawi, ukazijenge upya kuta za Yerusalemu.


## Psalms 51:19 (id: 719051019)

19Hapo ndipo kutakapokuwa na dhabihu za haki, sadaka nzima za kuteketezwa za kukupendeza sana, pia mafahali watatolewa madhabahuni mwako.


## Psalms 52:1 (id: 719052001)

1Kwa mwimbishaji. Utenzi wa Daudi. Baada ya Doegi, Mwedomu kumwendea Sauli na kumjulisha kuwa: “Daudi amekwenda nyumbani kwa Ahimeleki.” Ewe jitu, mbona unajivunia ubaya? Kwa nini unajivuna mchana kutwa, wewe ambaye ni fedheha mbele za Mungu?


## Psalms 52:2 (id: 719052002)

2Ulimi wako hupanga mashauri mabaya ya maangamizi. Ni kama wembe mkali, ninyi mfanyao hila.


## Psalms 52:3 (id: 719052003)

3Unapenda mabaya kuliko mema, uongo kuliko kusema kweli.


## Psalms 52:4 (id: 719052004)

4Unapenda kila neno lenye kudhuru, ewe ulimi wenye hila!


## Psalms 52:5 (id: 719052005)

5Hakika Mungu atakushusha chini kwa maangamizi ya milele: atakunyakua na kukuondoa kwa nguvu kutoka hema yako, atakungʼoa kutoka nchi ya walio hai.


## Psalms 52:6 (id: 719052006)

6Wenye haki wataona na kuogopa, watamcheka, wakisema,


## Psalms 52:7 (id: 719052007)

7“Huyu ni yule mtu ambaye hakumfanya Mungu kuwa ngome yake, bali alitumainia wingi wa utajiri wake, na akawa hodari kwa kuwaangamiza wengine!”


## Psalms 52:8 (id: 719052008)

8Lakini mimi ni kama mti wa mzeituni unaostawi katika nyumba ya Mungu, nautegemea upendo wa Mungu usiokoma milele na milele.


## Psalms 52:9 (id: 719052009)

9Nitakusifu milele kwa yale uliyoyatenda, nitatumaini jina lako, kwa kuwa jina lako ni jema. Nitakusifu mbele ya watakatifu wako.


## Psalms 53:1 (id: 719053001)

1Kwa mwimbishaji. Mtindo wa mahalathi. Utenzi wa Daudi. Mpumbavu anasema moyoni mwake, “Hakuna Mungu.” Wameharibika, na njia zao ni za uovu kabisa, hakuna hata mmoja atendaye mema.


## Psalms 53:2 (id: 719053002)

2Mungu anawachungulia wanadamu chini kutoka mbinguni aone kama wako wenye akili, wowote wanaomtafuta Mungu.


## Psalms 53:3 (id: 719053003)

3Kila mmoja amegeukia mbali, wameharibika wote pamoja, hakuna atendaye mema. Naam, hakuna hata mmoja!


## Psalms 53:4 (id: 719053004)

4Je, watendao mabaya kamwe hawatajifunza: wale ambao huwala watu wangu kama watu walavyo mkate, hao ambao hawamwiti Mungu?


## Psalms 53:5 (id: 719053005)

5Hapo waliingiwa na hofu kuu, ambapo hapakuwa cha kutetemesha. Mungu alitawanya mifupa ya wale waliokushambulia; uliwaaibisha, kwa sababu Mungu aliwadharau.


## Psalms 53:6 (id: 719053006)

6Laiti wokovu wa Israeli ungalikuja kutoka Sayuni! Wakati Mungu arejeshapo wafungwa wa watu wake, Yakobo na ashangilie, Israeli na afurahi!


## Psalms 54:1 (id: 719054001)

1Kwa mwimbishaji. Na ala za nyuzi za uimbaji. Utenzi wa Daudi. Wakati Wazifu walimwendea Sauli na kumjulisha, “Je, Daudi hajifichi miongoni mwetu?” Ee Mungu uniokoe kwa jina lako, unifanyie hukumu kwa uwezo wako.


## Psalms 54:2 (id: 719054002)

2Ee Mungu, sikia maombi yangu, usikilize maneno ya kinywa changu.


## Psalms 54:3 (id: 719054003)

3Wageni wananishambulia, watu wakatili wanayatafuta maisha yangu, watu wasiomjali Mungu.


## Psalms 54:4 (id: 719054004)

4Hakika Mungu ni msaada wangu, Bwana ndiye anayenitegemeza.


## Psalms 54:5 (id: 719054005)

5Mabaya na yawarudie wale wanaonisingizia, kwa uaminifu wako uwaangamize.


## Psalms 54:6 (id: 719054006)

6Nitakutolea dhabihu za hiari; Ee Bwana, nitalisifu jina lako kwa kuwa ni vyema.


## Psalms 54:7 (id: 719054007)

7Kwa maana ameniokoa katika shida zangu zote, na macho yangu yamewatazama adui zangu kwa ushindi.


## Psalms 55:1 (id: 719055001)

1Kwa mwimbishaji. Na ala za uimbaji. Utenzi wa Daudi. Ee Mungu, sikiliza maombi yangu, wala usidharau hoja yangu.


## Psalms 55:2 (id: 719055002)

2Nisikie na unijibu. Mawazo yangu yananisumbua na nimehangaishwa


## Psalms 55:3 (id: 719055003)

3kwa sauti ya adui, kwa kukaziwa macho na waovu, kwa sababu wananiletea mateso juu yangu na kunitukana kwa hasira zao.


## Psalms 55:4 (id: 719055004)

4Moyo wangu umejaa uchungu, hofu ya kifo imenishambulia.


## Psalms 55:5 (id: 719055005)

5Woga na kutetemeka vimenizunguka, hofu kuu imenigharikisha.


## Psalms 55:6 (id: 719055006)

6Nilisema, “Laiti ningekuwa na mbawa za njiwa! Ningeruka niende mbali kupumzika.


## Psalms 55:7 (id: 719055007)

7Ningalitorokea mbali sana na kukaa jangwani,


## Psalms 55:8 (id: 719055008)

8ningaliharakisha kwenda mahali pa salama, mbali na tufani kali na dhoruba.”


## Psalms 55:9 (id: 719055009)

9Ee Bwana, uwatahayarishe waovu na uwachanganyishie semi zao, maana nimeona jeuri na ugomvi mjini.


## Psalms 55:10 (id: 719055010)

10Usiku na mchana wanazunguka juu ya kuta zake, uovu na dhuluma vimo ndani yake.


## Psalms 55:11 (id: 719055011)

11Nguvu za uharibifu zinatenda kazi mjini, vitisho na uongo haviondoki mitaani mwake.


## Psalms 55:12 (id: 719055012)

12Kama aliyenitukana ni adui yangu, ningevumilia, kama mtu mwovu angejiinua dhidi yangu, ningejificha asinione.


## Psalms 55:13 (id: 719055013)

13Kumbe ni wewe, mwenzangu, mshiriki na rafiki yangu wa karibu,


## Psalms 55:14 (id: 719055014)

14ambaye awali tulifurahia ushirika mzuri, tulipokuwa tukienda na umati hekaluni mwa Mungu.


## Psalms 55:15 (id: 719055015)

15Kifo na kiwajie adui zangu ghafula, na washuke kuzimu wangali hai, kwa maana uovu upo ndani yao.


## Psalms 55:16 (id: 719055016)

16Lakini ninamwita Mungu, naye Bwana huniokoa.


## Psalms 55:17 (id: 719055017)

17Jioni, asubuhi na adhuhuri ninalia kwa huzuni, naye husikia sauti yangu.


## Psalms 55:18 (id: 719055018)

18Huniokoa nikawa salama katika vita vilivyopangwa dhidi yangu, ingawa watu wengi hunipinga.


## Psalms 55:19 (id: 719055019)

19Mungu anayemiliki milele, atawasikia na kuwaadhibu, watu ambao hawabadilishi njia zao, wala hawana hofu ya Mungu.


## Psalms 55:20 (id: 719055020)

20Mwenzangu hushambulia rafiki zake, naye huvunja agano lake.


## Psalms 55:21 (id: 719055021)

21Mazungumzo yake ni laini kama siagi, hata hivyo vita vimo moyoni mwake. Maneno yake ni mororo kuliko mafuta, hata hivyo ni upanga mkali uliofutwa.


## Psalms 55:22 (id: 719055022)

22Mtwike Bwana fadhaa zako, naye atakutegemeza, hatamwacha kamwe mwenye haki wake aanguke.


## Psalms 55:23 (id: 719055023)

23Lakini wewe, Ee Mungu, utawashusha waovu katika shimo la uharibifu. Wenye kiu ya kumwaga damu na wenye hila, hawataishi nusu ya siku zao. Lakini mimi ninakutumaini wewe.


## Psalms 56:1 (id: 719056001)

1Kwa mwimbishaji. Mtindo wa “Njiwa mkimya wa mbali.” Utenzi wa Daudi. Baada ya kukamatwa na Wafilisti huko Gathi. Ee Mungu unihurumie, maana watu wananifuatia vikali; mchana kutwa wanazidisha mashambulizi yao.


## Psalms 56:2 (id: 719056002)

2Wasingiziaji wangu wananifuatia mchana kutwa, wengi wananishambulia kwa kiburi chao.


## Psalms 56:3 (id: 719056003)

3Wakati ninapoogopa, nitakutumaini wewe.


## Psalms 56:4 (id: 719056004)

4Katika Mungu, ambaye neno lake ninalisifu, katika Mungu ninatumaini; sitaogopa. Mwanadamu apatikanaye na kufa, atanitenda nini?


## Psalms 56:5 (id: 719056005)

5Mchana kutwa wanayageuza maneno yangu, siku zote wanapanga shauri la kunidhuru.


## Psalms 56:6 (id: 719056006)

6Wananifanyia hila, wanajificha, wanatazama hatua zangu, wakiwa na shauku ya kuutoa uhai wangu.


## Psalms 56:7 (id: 719056007)

7Wasiepuke kwa vyovyote, Ee Mungu, katika hasira yako yaangushe mataifa.


## Psalms 56:8 (id: 719056008)

8Andika maombolezo yangu, orodhesha machozi yangu katika gombo lako: je, haya hayapo katika kumbukumbu zako?


## Psalms 56:9 (id: 719056009)

9Ndipo adui zangu watarudi nyuma ninapoita msaada. Kwa hili nitajua kwamba Mungu yuko upande wangu.


## Psalms 56:10 (id: 719056010)

10Katika Mungu, ambaye neno lake ninalisifu, katika Bwana, ambaye neno lake ninalisifu,


## Psalms 56:11 (id: 719056011)

11katika Mungu ninatumaini, sitaogopa. Mwanadamu anaweza kunitenda nini?


## Psalms 56:12 (id: 719056012)

12Ee Mungu, nina nadhiri kwako, nitakutolea wewe sadaka zangu za shukrani.


## Psalms 56:13 (id: 719056013)

13Kwa kuwa umeniokoa toka kwenye mauti na miguu yangu kwenye kujikwaa, ili niweze kuenenda mbele za Mungu katika nuru ya uzima.


## Psalms 57:1 (id: 719057001)

1Kwa mwimbishaji. Mtindo wa “Usiharibu!” Utenzi wa Daudi. Baada ya kumponyoka Sauli pangoni. Unihurumie, Ee Mungu, unihurumie, kwa maana nafsi yangu inakukimbilia. Chini ya uvuli wa mbawa zako nitakimbilia mpaka maafa yapite.


## Psalms 57:2 (id: 719057002)

2Namlilia Mungu Aliye Juu Sana, Mungu atimizaye makusudi yake kwangu.


## Psalms 57:3 (id: 719057003)

3Hutumana kutoka mbinguni na kuniokoa, akiwakemea wale wanaonifuatilia vikali; Mungu huutuma upendo wake na uaminifu wake.


## Psalms 57:4 (id: 719057004)

4Niko katikati ya simba, nimelala katikati ya wanyama wenye njaa kuu: watu ambao meno yao ni mikuki na mishale, ambao ndimi zao ni panga kali.


## Psalms 57:5 (id: 719057005)

5Ee Mungu, utukuzwe juu ya mbingu, utukufu wako na uenee duniani kote.


## Psalms 57:6 (id: 719057006)

6Waliitegea miguu yangu nyavu, nikainamishwa chini na dhiki. Wamechimba shimo katika njia yangu, lakini wametumbukia humo wao wenyewe.


## Psalms 57:7 (id: 719057007)

7Ee Mungu, moyo wangu ni thabiti; nitaimba na kusifu kwa moyo wangu wote.


## Psalms 57:8 (id: 719057008)

8Amka, nafsi yangu! Amka, kinubi na zeze! Nitayaamsha mapambazuko.


## Psalms 57:9 (id: 719057009)

9Nitakusifu wewe, Ee Bwana, katikati ya mataifa; nitaimba habari zako, katikati ya jamaa za watu.


## Psalms 57:10 (id: 719057010)

10Kwa maana upendo wako ni mkuu, waenea hadi mbinguni, uaminifu wako unazifikia anga.


## Psalms 57:11 (id: 719057011)

11Ee Mungu, utukuzwe juu mbinguni, utukufu wako na uwe duniani pote.


## Psalms 58:1 (id: 719058001)

1Kwa mwimbishaji. Mtindo wa “Usiharibu!” Utenzi wa Daudi. Enyi watawala, je, kweli mwanena kwa haki? Je, mnahukumu kwa unyofu miongoni mwa watu?


## Psalms 58:2 (id: 719058002)

2La, mioyoni mwenu mnatunga udhalimu, na mikono yenu hupima jeuri duniani.


## Psalms 58:3 (id: 719058003)

3Waovu ni wapotovu tangu kuzaliwa kwao, toka tumboni mwa mama zao ni wakaidi na husema uongo.


## Psalms 58:4 (id: 719058004)

4Sumu yao ni kama sumu ya nyoka, kama ile ya fira ambaye ameziba masikio yake,


## Psalms 58:5 (id: 719058005)

5ambaye hatasikia sauti ya kutumbuiza ya mwaguzi, hata kama mganga angecheza kwa ustadi kiasi gani.


## Psalms 58:6 (id: 719058006)

6Ee Mungu, yavunje meno katika vinywa vyao; Ee Bwana, vunja meno makali ya hao simba!


## Psalms 58:7 (id: 719058007)

7Na watoweke kama maji yapitayo kwa kasi, wavutapo pinde zao, mishale yao na iwe butu.


## Psalms 58:8 (id: 719058008)

8Kama konokono ayeyukavyo akitembea, kama mtoto aliyezaliwa akiwa mfu, wasilione jua.


## Psalms 58:9 (id: 719058009)

9Kabla vyungu vyenu havijapata moto wa kuni za miiba, zikiwa mbichi au kavu, waovu watakuwa wamefagiliwa mbali.


## Psalms 58:10 (id: 719058010)

10Wenye haki watafurahi waonapo wakilipizwa kisasi, watakapochovya nyayo zao katika damu ya waovu.


## Psalms 58:11 (id: 719058011)

11Ndipo wanadamu watasema, “Hakika utulivu wa wenye haki bado una thawabu, hakika kuna Mungu ahukumuye dunia.”


## Psalms 59:1 (id: 719059001)

1Kwa mwimbishaji. Mtindo wa “Usiharibu!” Utenzi wa Daudi. Wakati Sauli alipotuma wapelelezi nyumbani mwa Daudi ili wamuue. Ee Mungu, uniokoe na adui zangu, unilinde kutokana na hao wanaoinuka dhidi yangu.


## Psalms 59:2 (id: 719059002)

2Uniponye na watu watendao mabaya, uniokoe kutokana na wamwagao damu.


## Psalms 59:3 (id: 719059003)

3Tazama wanavyonivizia! Watu wakali wananifanyia hila, ingawa Ee Bwana, mimi sijakosea wala kutenda dhambi.


## Psalms 59:4 (id: 719059004)

4Sijatenda kosa; hata hivyo wako tayari kunishambulia. Inuka unisaidie, uone hali yangu mbaya!


## Psalms 59:5 (id: 719059005)

5Ee Bwana Mwenye Nguvu Zote, Mungu wa Israeli! Zinduka uyaadhibu mataifa yote, usionyeshe huruma kwa wasaliti.


## Psalms 59:6 (id: 719059006)

6Hurudi wakati wa jioni, wakibweka kama mbwa, wakiuzurura mji.


## Psalms 59:7 (id: 719059007)

7Tazama yale wanayotema kutoka vinywa vyao, hutema upanga kutoka midomo yao, nao husema, “Ni nani atakayetusikia?”


## Psalms 59:8 (id: 719059008)

8Lakini wewe, Bwana, uwacheke; unayadharau mataifa hayo yote.


## Psalms 59:9 (id: 719059009)

9Ee nguvu yangu, ninakutazama wewe, wewe, Ee Mungu, ndiwe ngome yangu,


## Psalms 59:10 (id: 719059010)

10Mungu wangu unipendaye. Mungu atanitangulia, naye atanifanya niwachekelee wale wanaonisingizia.


## Psalms 59:11 (id: 719059011)

11Lakini usiwaue, Ee Bwana, ngao yetu, au sivyo watu wangu watasahau. Katika uwezo wako wafanye watangetange na uwashushe chini.


## Psalms 59:12 (id: 719059012)

12Kwa ajili ya dhambi za vinywa vyao, kwa ajili ya maneno ya midomo yao, waache wanaswe katika kiburi chao. Kwa ajili ya laana na uongo wanaotamka,


## Psalms 59:13 (id: 719059013)

13wateketeze katika ghadhabu, wateketeze hadi wasiwepo tena. Ndipo itakapofahamika katika miisho ya dunia kwamba Mungu anatawala juu ya Yakobo.


## Psalms 59:14 (id: 719059014)

14Hurudi jioni, wakibweka kama mbwa, wakiuzurura mji.


## Psalms 59:15 (id: 719059015)

15Wanatangatanga wakitafuta chakula, wasipotosheka hubweka kama mbwa.


## Psalms 59:16 (id: 719059016)

16Lakini mimi nitaziimba nguvu zako, asubuhi nitaimba juu ya upendo wako; kwa maana wewe ndiwe ngome yangu na kimbilio langu wakati wa shida.


## Psalms 59:17 (id: 719059017)

17Ee uliye Nguvu zangu, ninakuimbia sifa. Wewe, Ee Mungu, ndiwe ngome yangu, Mungu unipendaye.


## Psalms 60:1 (id: 719060001)

1Kwa mwimbishaji. Mtindo wa “Shushani Eduthi.” Utenzi wa Daudi wa kufundisha. Wakati alipopigana na Waaramu kutoka Aramu\-Naharaimu na Aramu\-Soba, naye Yoabu akarudi nyuma na kuwaua Waedomu 12,000 katika Bonde la Chumvi. Ee Mungu, umetukataa na kutokea ghafula juu yetu, umekasirika: sasa turejeshe upya!


## Psalms 60:2 (id: 719060002)

2Umetetemesha nchi na kuipasua; uiponye mavunjiko yake, kwa maana inatetemeka.


## Psalms 60:3 (id: 719060003)

3Umewaonyesha watu wako nyakati za kukata tamaa; umetunywesha mvinyo unaotuyumbisha.


## Psalms 60:4 (id: 719060004)

4Kwa wale wanaokucha wewe, umewainulia bendera, ili iweze kutwekwa dhidi ya upinde.


## Psalms 60:5 (id: 719060005)

5Tuokoe na utusaidie kwa mkono wako wa kuume, ili wale uwapendao wapate kuokolewa.


## Psalms 60:6 (id: 719060006)

6Mungu amenena kutoka patakatifu pake: “Nitaigawa Shekemu kwa ushindi na kulipima Bonde la Sukothi.


## Psalms 60:7 (id: 719060007)

7Gileadi ni yangu na Manase ni yangu; Efraimu ni kofia yangu ya chuma, nayo Yuda ni fimbo yangu ya utawala.


## Psalms 60:8 (id: 719060008)

8Moabu ni sinia langu la kunawia, juu ya Edomu natupa kiatu changu; nashangilia kwa kushindwa kwa Ufilisti.”


## Psalms 60:9 (id: 719060009)

9Ni nani atakayenipeleka hadi mji wenye ngome? Ni nani atakayeniongoza hadi nifike Edomu?


## Psalms 60:10 (id: 719060010)

10Ee Mungu, si ni wewe uliyetukataa sisi, na hutoki tena na majeshi yetu?


## Psalms 60:11 (id: 719060011)

11Tuletee msaada dhidi ya adui, kwa maana msaada wa mwanadamu haufai kitu.


## Psalms 60:12 (id: 719060012)

12Kwa msaada wa Mungu tutapata ushindi, naye atawaponda adui zetu.


## Psalms 61:1 (id: 719061001)

1Kwa mwimbishaji. Kwa ala za nyuzi za uimbaji. Zaburi ya Daudi. Ee Mungu, sikia kilio changu, usikilize maombi yangu.


## Psalms 61:2 (id: 719061002)

2Kutoka miisho ya dunia ninakuita, ninaita huku moyo wangu unadhoofika; uniongoze kwenye mwamba ule ulio juu kuliko mimi.


## Psalms 61:3 (id: 719061003)

3Kwa kuwa umekuwa kimbilio langu, ngome imara dhidi ya adui.


## Psalms 61:4 (id: 719061004)

4Natamani kukaa hemani mwako milele, na kukimbilia chini ya uvuli wa mbawa zako.


## Psalms 61:5 (id: 719061005)

5Ee Mungu, kwa kuwa umesikia nadhiri zangu, umenipa urithi wa wale wanaoliogopa jina lako.


## Psalms 61:6 (id: 719061006)

6Mwongezee mfalme siku za maisha yake, miaka yake kwa vizazi vingi.


## Psalms 61:7 (id: 719061007)

7Yeye na atawazwe kwenye kiti cha enzi mbele za Mungu milele; amuru upendo wako na uaminifu wako vimlinde.


## Psalms 61:8 (id: 719061008)

8Ndipo daima nitaliimbia sifa jina lako na kuzitimiza nadhiri zangu siku baada ya siku.


## Psalms 62:1 (id: 719062001)

1Kwa mwimbishaji. Mtindo wa Yeduthuni. Zaburi ya Daudi. Kwa Mungu peke yake nafsi yangu inapata pumziko; wokovu wangu watoka kwake.


## Psalms 62:2 (id: 719062002)

2Yeye peke yake ndiye mwamba wangu na wokovu wangu; yeye ni ngome yangu, sitatikisika kamwe.


## Psalms 62:3 (id: 719062003)

3Mtamshambulia mtu hata lini? Je, ninyi nyote mtamtupa chini, ukuta huu ulioinama na uzio huu unaotikisika?


## Psalms 62:4 (id: 719062004)

4Walikusudia kikamilifu kumwangusha toka mahali pake pa fahari; wanafurahia uongo. Kwa vinywa vyao hubariki, lakini ndani ya mioyo yao hulaani.


## Psalms 62:5 (id: 719062005)

5Ee nafsi yangu, upumzike, kwa Mungu peke yake, tumaini langu latoka kwake.


## Psalms 62:6 (id: 719062006)

6Yeye peke yake ndiye mwamba wangu na wokovu wangu; ndiye ngome yangu, sitatikisika.


## Psalms 62:7 (id: 719062007)

7Wokovu wangu na heshima yangu viko kwa Mungu, ndiye mwamba wangu wenye nguvu na kimbilio langu.


## Psalms 62:8 (id: 719062008)

8Enyi watu, mtumainini yeye wakati wote, miminieni mioyo yenu kwake, kwa kuwa Mungu ni kimbilio letu.


## Psalms 62:9 (id: 719062009)

9Binadamu wa ngazi ya chini ni pumzi tu, nao wa ngazi ya juu ni uongo tu; wakipimwa kwenye mizani, si chochote; wote kwa pamoja ni pumzi tu.


## Psalms 62:10 (id: 719062010)

10Usitumainie vya udhalimu wala usijivune kwa vitu vya wizi; ingawa utajiri wako utaongezeka, usiviwekee moyo wako.


## Psalms 62:11 (id: 719062011)

11Jambo moja Mungu amelisema, mambo mawili nimeyasikia: kwamba, Ee Mungu, wewe una nguvu,


## Psalms 62:12 (id: 719062012)

12na kwamba, Ee Bwana, wewe ni mwenye upendo. Hakika utampa kila mtu thawabu kwa kadiri ya alivyotenda.


## Psalms 63:1 (id: 719063001)

1Zaburi ya Daudi. Wakati alipokuwa katika Jangwa la Yuda. Ee Mungu, wewe ni Mungu wangu, nakutafuta kwa moyo wote; nafsi yangu inakuonea kiu, mwili wangu unakuonea wewe shauku, katika nchi kame na iliyochoka mahali ambapo hapana maji.


## Psalms 63:2 (id: 719063002)

2Nimekuona katika mahali patakatifu na kuuona uwezo wako na utukufu wako.


## Psalms 63:3 (id: 719063003)

3Kwa sababu upendo wako ni bora kuliko uhai, midomo yangu itakuadhimisha.


## Psalms 63:4 (id: 719063004)

4Nitakusifu siku zote za maisha yangu, na kwa jina lako nitainua mikono yangu.


## Psalms 63:5 (id: 719063005)

5Nafsi yangu itatoshelezwa kama kwa wingi wa vyakula; kwa midomo iimbayo kinywa changu kitakusifu wewe.


## Psalms 63:6 (id: 719063006)

6Kitandani mwangu ninakukumbuka wewe, ninawaza juu yako makesha yote ya usiku.


## Psalms 63:7 (id: 719063007)

7Kwa sababu wewe ndiwe msaada wangu, chini ya uvuli wa mbawa zako naimba.


## Psalms 63:8 (id: 719063008)

8Nafsi yangu inaambatana nawe, mkono wako wa kuume hunishika.


## Psalms 63:9 (id: 719063009)

9Wale wanaotafuta uhai wangu wataharibiwa, watakwenda chini kwenye vilindi vya dunia.


## Psalms 63:10 (id: 719063010)

10Watatolewa wafe kwa upanga, nao watakuwa chakula cha mbweha.


## Psalms 63:11 (id: 719063011)

11Bali mfalme atafurahi katika Mungu, wale wote waapao kwa jina la Mungu watamsifu, bali vinywa vya waongo vitanyamazishwa.


## Psalms 64:1 (id: 719064001)

1Kwa mwimbishaji. Zaburi ya Daudi. Ee Mungu, unisikie ninapoeleza lalamiko langu, uyahifadhi maisha yangu kutokana na vitisho vya adui.


## Psalms 64:2 (id: 719064002)

2Unifiche kutokana na shauri la siri la waovu, kutokana na zile kelele za kundi la watenda mabaya.


## Psalms 64:3 (id: 719064003)

3Wananoa ndimi zao kama panga na kuelekeza maneno yao kama mishale ya kufisha.


## Psalms 64:4 (id: 719064004)

4Hurusha mishale kutoka kwenye mavizio kwa mtu asiye na hatia, humrushia ghafula bila woga.


## Psalms 64:5 (id: 719064005)

5Kila mmoja humtia moyo mwenzake katika mipango mibaya; huzungumza juu ya kuficha mitego yao, nao husema, “Ni nani ataiona?”


## Psalms 64:6 (id: 719064006)

6Hufanya shauri baya la dhuluma na kusema, “Tumebuni mpango mkamilifu!” Hakika nia na moyo wa mwanadamu vina hila.


## Psalms 64:7 (id: 719064007)

7Bali Mungu atawapiga kwa mishale, nao ghafula wataangushwa.


## Psalms 64:8 (id: 719064008)

8Atageuza ndimi zao wenyewe dhidi yao na kuwaleta kwenye maangamizi; wote wawaonao watatikisa vichwa vyao kwa dharau.


## Psalms 64:9 (id: 719064009)

9Wanadamu wote wataogopa, watatangaza kazi za Mungu na kutafakari yale aliyoyatenda.


## Psalms 64:10 (id: 719064010)

10Wenye haki na wafurahi katika Bwana, na wakimbilie kwake; wanyofu wote wa moyo na wamsifu yeye!


## Psalms 65:1 (id: 719065001)

1Kwa mwimbishaji. Zaburi ya Daudi. Wimbo. Ee Mungu, sifa zakungojea katika Sayuni; kwako wewe nadhiri zetu zitatimizwa.


## Psalms 65:2 (id: 719065002)

2Ewe usikiaye maombi, kwako wewe watu wote watakuja.


## Psalms 65:3 (id: 719065003)

3Tulipokuwa tumefunikwa kabisa na dhambi, wewe ulisamehe makosa yetu.


## Psalms 65:4 (id: 719065004)

4Heri wale uliowachagua na kuwaleta karibu ili waishi katika nyua zako! Tunashibishwa kwa mema ya nyumba yako, mema ya Hekalu lako takatifu.


## Psalms 65:5 (id: 719065005)

5Unatujibu kwa matendo ya kushangaza ya haki, Ee Mungu Mwokozi wetu, tumaini la miisho yote ya duniani na la bahari zilizo mbali sana,


## Psalms 65:6 (id: 719065006)

6uliyeumba milima kwa uwezo wako, ukiwa umejivika nguvu,


## Psalms 65:7 (id: 719065007)

7uliyenyamazisha dhoruba za bahari, ngurumo za mawimbi yake, na ghasia za mataifa.


## Psalms 65:8 (id: 719065008)

8Wale wanaoishi mbali sana wanaogopa maajabu yako, kule asubuhi ipambazukiapo na kule jioni inakofifilia umeziita nyimbo za furaha.


## Psalms 65:9 (id: 719065009)

9Waitunza nchi na kuinyeshea, waitajirisha kwa wingi. Vijito vya Mungu vimejaa maji ili kuwapa watu nafaka, kwa maana wewe umeviamuru.


## Psalms 65:10 (id: 719065010)

10Umeilowesha mifereji yake na kusawazisha kingo zake; umeilainisha kwa manyunyu na kuibariki mimea yake.


## Psalms 65:11 (id: 719065011)

11Umeuvika mwaka taji ya baraka, magari yako yanafurika kwa wingi.


## Psalms 65:12 (id: 719065012)

12Mbuga za majani za jangwani umezineemesha; vilima vimevikwa furaha.


## Psalms 65:13 (id: 719065013)

13Penye nyanda za malisho pamejaa makundi ya wanyama, na mabonde yamepambwa kwa mavuno; vyote vinashangilia kwa furaha na kuimba.


## Psalms 66:1 (id: 719066001)

1Kwa mwimbishaji. Wimbo. Zaburi. Mpigieni Mungu kelele za shangwe, dunia yote!


## Psalms 66:2 (id: 719066002)

2Imbeni utukufu wa jina lake; mpeni sifa zake kwa utukufu!


## Psalms 66:3 (id: 719066003)

3Mwambieni Mungu, “Jinsi gani yalivyo ya kutisha matendo yako! Uwezo wako ni mkuu mno kiasi kwamba adui wananyenyekea mbele zako.


## Psalms 66:4 (id: 719066004)

4Dunia yote yakusujudia, wanakuimbia wewe sifa, wanaliimbia sifa jina lako.”


## Psalms 66:5 (id: 719066005)

5Njooni mwone yale Mungu aliyoyatenda, mambo ya kutisha aliyoyatenda miongoni mwa wanadamu!


## Psalms 66:6 (id: 719066006)

6Alifanya bahari kuwa nchi kavu, wakapita kati ya maji kwa miguu, njooni, tumshangilie.


## Psalms 66:7 (id: 719066007)

7Yeye hutawala kwa uwezo wake milele, macho yake huangalia mataifa yote: waasi wasithubutu kujiinua dhidi yake.


## Psalms 66:8 (id: 719066008)

8Enyi mataifa, msifuni Mungu wetu, sauti ya sifa yake isikike,


## Psalms 66:9 (id: 719066009)

9ameyahifadhi maisha yetu na kuizuia miguu yetu kuteleza.


## Psalms 66:10 (id: 719066010)

10Ee Mungu, wewe ulitujaribu, ukatusafisha kama fedha.


## Psalms 66:11 (id: 719066011)

11Umetuingiza kwenye nyavu na umetubebesha mizigo mizito migongoni mwetu.


## Psalms 66:12 (id: 719066012)

12Uliwaruhusu watu watukalie vichwani, tulipita kwenye moto na kwenye maji, lakini ulituleta kwenye nchi iliyojaa utajiri tele.


## Psalms 66:13 (id: 719066013)

13Nitakuja hekaluni mwako na sadaka za kuteketezwa na kukutimizia nadhiri zangu:


## Psalms 66:14 (id: 719066014)

14nadhiri ambazo midomo yangu iliahidi na nilizotamka kwa kinywa changu nilipokuwa katika shida.


## Psalms 66:15 (id: 719066015)

15Nitakutolea dhabihu za wanyama wanono na sadaka za kondoo dume, nitakutolea mafahali na mbuzi.


## Psalms 66:16 (id: 719066016)

16Njooni msikilize ninyi nyote mnaomcha Mungu, nami niwaambie aliyonitendea.


## Psalms 66:17 (id: 719066017)

17Nilimlilia kwa kinywa changu, sifa zake zilikuwa katika ulimi wangu.


## Psalms 66:18 (id: 719066018)

18Kama ningekuwa nimeyaficha maovu moyoni mwangu, Bwana asingekuwa amenisikiliza;


## Psalms 66:19 (id: 719066019)

19lakini hakika Mungu amenisikiliza na amesikia sauti yangu katika maombi.


## Psalms 66:20 (id: 719066020)

20Sifa apewe Mungu, ambaye hakulikataa ombi langu wala kunizuilia upendo wake!


## Psalms 67:1 (id: 719067001)

1Kwa mwimbishaji. Na ala za nyuzi za muziki. Zaburi. Wimbo. Mungu aturehemu na kutubariki, na kutuangazia nuru za uso wake,


## Psalms 67:2 (id: 719067002)

2ili njia zako zijulikane duniani, wokovu wako katikati ya mataifa yote.


## Psalms 67:3 (id: 719067003)

3Ee Mungu, mataifa na wakusifu, mataifa yote na wakusifu.


## Psalms 67:4 (id: 719067004)

4Mataifa yote wafurahi na kuimba kwa shangwe, kwa kuwa unatawala watu kwa haki na kuongoza mataifa ya dunia.


## Psalms 67:5 (id: 719067005)

5Ee Mungu, mataifa na wakusifu, mataifa yote na wakusifu.


## Psalms 67:6 (id: 719067006)

6Ndipo nchi itatoa mazao yake, naye Mungu, Mungu wetu, atatubariki.


## Psalms 67:7 (id: 719067007)

7Mungu atatubariki na miisho yote ya dunia itamcha yeye.


## Psalms 68:1 (id: 719068001)

1Kwa mwimbishaji. Zaburi ya Daudi. Wimbo. Mungu na ainuke, watesi wake watawanyike, adui zake na wakimbie mbele zake.


## Psalms 68:2 (id: 719068002)

2Kama vile moshi upeperushwavyo na upepo, vivyo hivyo uwapeperushe mbali, kama vile nta iyeyukavyo kwenye moto, vivyo hivyo waovu na waangamie mbele za Mungu.


## Psalms 68:3 (id: 719068003)

3Bali wenye haki na wafurahi, washangilie mbele za Mungu, wafurahi na kushangilia.


## Psalms 68:4 (id: 719068004)

4Mwimbieni Mungu, liimbieni sifa jina lake, mtukuzeni yeye aendeshwaye juu ya mawingu: jina lake ni Bwana, furahini mbele zake.


## Psalms 68:5 (id: 719068005)

5Baba wa yatima, mtetezi wa wajane, ni Mungu katika makao yake matakatifu.


## Psalms 68:6 (id: 719068006)

6Mungu huwaweka wapweke katika jamaa, huwaongoza wafungwa wakiimba, bali waasi huishi katika nchi kame.


## Psalms 68:7 (id: 719068007)

7Ee Mungu, ulipowatangulia watu wako, ulipopita nyikani,


## Psalms 68:8 (id: 719068008)

8dunia ilitikisika, mbingu zikanyesha mvua, mbele za Mungu, Yule wa Sinai, mbele za Mungu, Mungu wa Israeli.


## Psalms 68:9 (id: 719068009)

9Ee Mungu, ulinyesha mvua nyingi na kuiburudisha ardhi iliyokuwa imechoka.


## Psalms 68:10 (id: 719068010)

10Ee Mungu, watu wako waliishi huko, nawe kwa wingi wa utajiri wako uliwapa maskini mahitaji yao.


## Psalms 68:11 (id: 719068011)

11Bwana alitangaza neno, waliolitangaza neno hilo walikuwa kundi kubwa:


## Psalms 68:12 (id: 719068012)

12“Wafalme na majeshi walikimbia upesi, watu waliobaki kambini waligawana nyara.


## Psalms 68:13 (id: 719068013)

13Hata ulalapo katikati ya mioto ya kambini, mabawa ya njiwa wangu yamefunikwa kwa fedha, manyoya yake kwa dhahabu ingʼaayo.”


## Psalms 68:14 (id: 719068014)

14Wakati Mwenyezi alipowatawanya wafalme katika nchi, ilikuwa kama theluji iliyoanguka juu ya Salmoni.


## Psalms 68:15 (id: 719068015)

15Milima ya Bashani ni milima iliyotukuka, milima ya Bashani ina vilele vilivyochongoka.


## Psalms 68:16 (id: 719068016)

16Enyi milima yenye vilele vilivyochongoka, kwa nini mnakazia macho kwa wivu, katika mlima Mungu anaochagua kutawala, ambako Bwana mwenyewe ataishi milele?


## Psalms 68:17 (id: 719068017)

17Magari ya Mungu ni makumi ya maelfu, na maelfu ya maelfu; Bwana amekuja kutoka Sinai hadi katika patakatifu pake.


## Psalms 68:18 (id: 719068018)

18Ulipopanda juu, uliteka mateka, ukapokea vipawa kutoka kwa wanadamu, hata kutoka kwa wale walioasi, ili wewe, Ee Bwana Mungu, upate kuishi huko.


## Psalms 68:19 (id: 719068019)

19Sifa apewe Bwana, Mungu Mwokozi wetu, ambaye siku kwa siku hutuchukulia mizigo yetu.


## Psalms 68:20 (id: 719068020)

20Mungu wetu ni Mungu aokoaye, Bwana Mwenyezi hutuokoa na kifo.


## Psalms 68:21 (id: 719068021)

21Hakika Mungu ataponda vichwa vya adui zake, vichwa vya hao waendao katika njia za dhambi.


## Psalms 68:22 (id: 719068022)

22Bwana alisema, “Nitawarudisha kutoka Bashani; nitawarudisha kutoka vilindi vya bahari,


## Psalms 68:23 (id: 719068023)

23ili uweze kuchovya miguu yako katika damu ya adui zako, huku ndimi za mbwa wako zikiwa na fungu lake.”


## Psalms 68:24 (id: 719068024)

24Ee Mungu, maandamano yako yameonekana, maandamano ya Mungu wangu, Mfalme wangu, yakielekea patakatifu pake.


## Psalms 68:25 (id: 719068025)

25Mbele wako waimbaji, baada yao wapiga vinanda, pamoja nao wako wanawali wakipiga matari.


## Psalms 68:26 (id: 719068026)

26Msifuni Mungu katika kusanyiko kubwa, msifuni Bwana katika kusanyiko la Israeli.


## Psalms 68:27 (id: 719068027)

27Liko kabila dogo la Benyamini likiwaongoza, wakifuatwa na kundi kubwa la watawala wa Yuda, hatimaye watawala wa Zabuloni na Naftali.


## Psalms 68:28 (id: 719068028)

28Ee Mungu, amuru uwezo wako, Ee Mungu tuonyeshe nguvu zako, kama ulivyofanya hapo awali.


## Psalms 68:29 (id: 719068029)

29Kwa sababu ya Hekalu lako Yerusalemu wafalme watakuletea zawadi.


## Psalms 68:30 (id: 719068030)

30Mkemee mnyama aliyeko kwenye manyasi, kundi la mafahali katikati ya ndama za mataifa. Na walete minara ya madini ya fedha wakinyenyekea. Tawanya mataifa yapendayo vita.


## Psalms 68:31 (id: 719068031)

31Wajumbe watakuja kutoka Misri, Kushi atajisalimisha kwa Mungu.


## Psalms 68:32 (id: 719068032)

32Mwimbieni Mungu, enyi falme za dunia, mwimbieni Bwana sifa,


## Psalms 68:33 (id: 719068033)

33mwimbieni sifa yeye apandaye mbingu za kale zilizo juu, yeye angurumaye kwa sauti kuu.


## Psalms 68:34 (id: 719068034)

34Tangazeni uwezo wa Mungu, ambaye fahari yake iko juu ya Israeli, ambaye uwezo wake uko katika anga.


## Psalms 68:35 (id: 719068035)

35Ee Mungu, wewe unatisha katika mahali patakatifu pako, Mungu wa Israeli huwapa watu wake uwezo na nguvu. Mungu Asifiwe!


## Psalms 69:1 (id: 719069001)

1Kwa mwimbishaji. Mtindo wa “Yungiyungi.” Zaburi ya Daudi. Ee Mungu, niokoe, kwa maana maji yamenifika shingoni.


## Psalms 69:2 (id: 719069002)

2Ninazama kwenye vilindi vya matope, pasipo mahali pa kukanyaga, Nimefika kwenye maji makuu, mafuriko yamenigharikisha.


## Psalms 69:3 (id: 719069003)

3Nimechoka kwa kuomba msaada, koo langu limekauka. Macho yangu yanafifia, nikimtafuta Mungu wangu.


## Psalms 69:4 (id: 719069004)

4Wale wanaonichukia bila sababu ni wengi kuliko nywele za kichwa changu; wengi ni adui kwangu bila sababu, wale wanaotafuta kuniangamiza. Ninalazimishwa kurudisha kitu ambacho sikuiba.


## Psalms 69:5 (id: 719069005)

5Ee Mungu, wewe unajua upumbavu wangu, wala hatia yangu haikufichika kwako.


## Psalms 69:6 (id: 719069006)

6Ee Bwana, ewe Bwana Mwenye Nguvu Zote, wakutumainio wasiaibishwe kwa ajili yangu; wakutafutao wasifedheheshwe kwa ajili yangu, Ee Mungu wa Israeli.


## Psalms 69:7 (id: 719069007)

7Kwa maana nimestahimili dharau kwa ajili yako, aibu imefunika uso wangu.


## Psalms 69:8 (id: 719069008)

8Nimekuwa mgeni kwa ndugu zangu, mgeni kwa wana wa mama yangu mwenyewe.


## Psalms 69:9 (id: 719069009)

9Kwa kuwa wivu wa nyumba yako unanila, matukano ya wale wanaokutukana yameniangukia.


## Psalms 69:10 (id: 719069010)

10Ninapolia na kufunga, lazima nivumilie matusi.


## Psalms 69:11 (id: 719069011)

11Ninapovaa nguo ya gunia, watu hunidharau.


## Psalms 69:12 (id: 719069012)

12Wale wanaoketi mlangoni wananisimanga, nimekuwa wimbo wa walevi.


## Psalms 69:13 (id: 719069013)

13Lakini Ee Bwana, ninakuomba, kwa wakati ukupendezao; katika upendo wako mkuu, Ee Mungu, unijibu kwa wokovu wako wa hakika.


## Psalms 69:14 (id: 719069014)

14Uniokoe katika matope, usiniache nizame; niokoe na hao wanichukiao, kutoka kwenye vilindi vya maji.


## Psalms 69:15 (id: 719069015)

15Usiache mafuriko yanigharikishe au vilindi vinimeze, au shimo lifumbe kinywa chake juu yangu.


## Psalms 69:16 (id: 719069016)

16Ee Bwana, unijibu, kwa wema wa upendo wako; kwa huruma zako nyingi unigeukie.


## Psalms 69:17 (id: 719069017)

17Usimfiche mtumishi wako uso wako, uharakishe kunijibu, kwa sababu niko katika shida.


## Psalms 69:18 (id: 719069018)

18Njoo karibu uniokoe, nikomboe kwa sababu ya adui zangu.


## Psalms 69:19 (id: 719069019)

19Unajua jinsi ninavyodharauliwa, kufedheheshwa na kuaibishwa, adui zangu wote unawajua.


## Psalms 69:20 (id: 719069020)

20Dharau zimenivunja moyo na nimekata tamaa, nimetafuta wa kunihurumia, lakini sikumpata, wa kunituliza, lakini sikumpata.


## Psalms 69:21 (id: 719069021)

21Waliweka nyongo katika chakula changu na walinipa siki nilipokuwa na kiu.


## Psalms 69:22 (id: 719069022)

22Meza iliyoandaliwa mbele yao na iwe mtego, nayo iwe upatilizo na tanzi.


## Psalms 69:23 (id: 719069023)

23Macho yao yatiwe giza ili wasiweze kuona, nayo migongo yao iinamishwe daima.


## Psalms 69:24 (id: 719069024)

24Uwamwagie ghadhabu yako, hasira yako kali na iwapate.


## Psalms 69:25 (id: 719069025)

25Mahali pao na pawe ukiwa, wala asiwepo yeyote atakayeishi katika mahema yao.


## Psalms 69:26 (id: 719069026)

26Kwa kuwa wanawatesa wale uliowajeruhi, na kuzungumza juu ya maumivu ya wale uliowaumiza.


## Psalms 69:27 (id: 719069027)

27Walipize uovu juu ya uovu, usiwaache washiriki katika wokovu wako.


## Psalms 69:28 (id: 719069028)

28Wafutwe kutoka kitabu cha uzima na wasiorodheshwe pamoja na wenye haki.


## Psalms 69:29 (id: 719069029)

29Mimi niko katika maumivu na dhiki; Ee Mungu, wokovu wako na unihifadhi.


## Psalms 69:30 (id: 719069030)

30Nitalisifu jina la Mungu kwa wimbo, nami nitamtukuza kwa kumtolea shukrani.


## Psalms 69:31 (id: 719069031)

31Hili litampendeza Bwana kuliko ngʼombe dume, zaidi ya fahali akiwa na pembe na kwato zake.


## Psalms 69:32 (id: 719069032)

32Maskini wataona na kufurahi: ninyi mnaomtafuta Mungu, mioyo yenu na iishi!


## Psalms 69:33 (id: 719069033)

33Bwana huwasikia wahitaji wala hadharau watu wake waliotekwa.


## Psalms 69:34 (id: 719069034)

34Mbingu na dunia zimsifu, bahari na vyote viendavyo ndani yake,


## Psalms 69:35 (id: 719069035)

35kwa maana Mungu ataiokoa Sayuni na kuijenga tena miji ya Yuda. Kisha watu watafanya makao yao humo na kuimiliki,


## Psalms 69:36 (id: 719069036)

36watoto wa watumishi wake watairithi na wale wote walipendao jina lake wataishi humo.


## Psalms 70:1 (id: 719070001)

1Kwa mwimbishaji. Zaburi ya Daudi. Maombi. Ee Mungu, ufanye haraka kuniokoa; Ee Bwana, njoo hima unisaidie.


## Psalms 70:2 (id: 719070002)

2Wale wanaotafuta kuuondoa uhai wangu, waaibishwe na kufadhaishwa; wote wanaotamani kuangamizwa kwangu, warudishwe nyuma kwa aibu.


## Psalms 70:3 (id: 719070003)

3Wale waniambiao, “Aha! Aha!” warudi nyuma kwa sababu ya aibu yao.


## Psalms 70:4 (id: 719070004)

4Lakini wote wakutafutao washangilie na kukufurahia, wale wapendao wokovu wako siku zote waseme, “Mungu na atukuzwe!”


## Psalms 70:5 (id: 719070005)

5Lakini bado mimi ni maskini na mhitaji; Ee Mungu, unijie haraka. Wewe ndiwe msaada wangu na mwokozi wangu; Ee Bwana, usikawie.


## Psalms 71:1 (id: 719071001)

1Ee Bwana, nimekukimbilia wewe, usiache nikaaibika kamwe.


## Psalms 71:2 (id: 719071002)

2Kwa haki yako uniponye na kuniokoa, unitegee sikio lako uniokoe.


## Psalms 71:3 (id: 719071003)

3Uwe kwangu mwamba wa kimbilio, mahali nitakapokimbilia kila wakati; toa amri ya kuniokoa, kwa kuwa wewe ni mwamba wangu na ngome yangu.


## Psalms 71:4 (id: 719071004)

4Ee Mungu wangu uniokoe kutoka kwenye mkono wa mwovu, kutoka kwenye makucha ya watu wabaya na wakatili.


## Psalms 71:5 (id: 719071005)

5Kwa kuwa umekuwa tumaini langu, Ee Bwana Mwenyezi, tegemeo langu tangu ujana wangu.


## Psalms 71:6 (id: 719071006)

6Tangu kuzaliwa nimekutegemea wewe, ulinitoa tumboni mwa mama yangu. Nitakusifu wewe daima.


## Psalms 71:7 (id: 719071007)

7Nimekuwa kama kioja kwa wengi, lakini wewe ni kimbilio langu imara.


## Psalms 71:8 (id: 719071008)

8Kinywa changu kimejazwa sifa zako, nikitangaza utukufu wako mchana kutwa.


## Psalms 71:9 (id: 719071009)

9Usinitupe wakati wa uzee, wala usiniache nguvu zangu zinapopungua.


## Psalms 71:10 (id: 719071010)

10Kwa maana adui zangu wananisengenya, wale wanaonivizia kuniua wafanya hila.


## Psalms 71:11 (id: 719071011)

11Wanasema, “Mungu amemwacha, mkimbilieni mkamkamate, kwani hakuna wa kumwokoa.”


## Psalms 71:12 (id: 719071012)

12Ee Mungu, usiwe mbali nami, njoo haraka kunisaidia, Ee Mungu wangu.


## Psalms 71:13 (id: 719071013)

13Washtaki wangu na waangamie kwa aibu, wale wanaotaka kunidhuru na wafunikwe kwa dharau na fedheha.


## Psalms 71:14 (id: 719071014)

14Lakini mimi, nitatumaini siku zote, nitakusifu zaidi na zaidi.


## Psalms 71:15 (id: 719071015)

15Kinywa changu kitasimulia haki yako, wokovu wako mchana kutwa, ingawa sifahamu kipimo chake.


## Psalms 71:16 (id: 719071016)

16Ee Bwana Mwenyezi, nitakuja na kutangaza matendo yako makuu, nitatangaza haki yako, yako peke yako.


## Psalms 71:17 (id: 719071017)

17Ee Mungu, umenifundisha tangu ujana wangu, hadi leo ninatangaza matendo yako ya ajabu.


## Psalms 71:18 (id: 719071018)

18Ee Mungu, usiniache, hata niwapo mzee wa mvi, mpaka nitangaze uwezo wako kwa kizazi kijacho, nguvu zako kwa wote watakaokuja baadaye.


## Psalms 71:19 (id: 719071019)

19Ee Mungu, haki yako imefika juu katika mbingu, wewe ambaye umefanya mambo makuu. Ee Mungu, ni nani aliye kama wewe?


## Psalms 71:20 (id: 719071020)

20Ingawa umenifanya nipate taabu, nyingi na chungu, utanihuisha tena, kutoka vilindi vya dunia utaniinua tena.


## Psalms 71:21 (id: 719071021)

21Utaongeza heshima yangu na kunifariji tena.


## Psalms 71:22 (id: 719071022)

22Ee Mungu wangu, nitakusifu kwa kinubi kwa ajili ya uaminifu wako; Ee Uliye Mtakatifu wa Israeli, nitakuimbia sifa kwa zeze.


## Psalms 71:23 (id: 719071023)

23Midomo yangu itapaza sauti kwa furaha ninapokuimbia sifa, mimi, ambaye umenikomboa.


## Psalms 71:24 (id: 719071024)

24Ulimi wangu utasimulia matendo yako ya haki mchana kutwa, kwa maana wale waliotaka kunidhuru, wameaibishwa na kufadhaishwa.


## Psalms 72:1 (id: 719072001)

1Zaburi ya Solomoni. Ee Mungu, mjalie mfalme aamue kwa haki yako, mwana wa mfalme kwa haki yako.


## Psalms 72:2 (id: 719072002)

2Atawaamua watu wako kwa haki, watu wako walioonewa kwa haki.


## Psalms 72:3 (id: 719072003)

3Milima italeta mafanikio kwa watu, vilima tunda la haki.


## Psalms 72:4 (id: 719072004)

4Atawatetea walioonewa miongoni mwa watu na atawaokoa watoto wa wahitaji, ataponda mdhalimu.


## Psalms 72:5 (id: 719072005)

5Atadumu kama jua lidumuvyo, kama mwezi, vizazi vyote.


## Psalms 72:6 (id: 719072006)

6Atakuwa kama mvua inyeshayo juu ya shamba lililofyekwa, kama manyunyu yanyeshayo ardhi.


## Psalms 72:7 (id: 719072007)

7Katika siku zake wenye haki watastawi; mafanikio yatakuwepo mpaka mwezi utakapokoma.


## Psalms 72:8 (id: 719072008)

8Atatawala kutoka bahari hadi bahari na kutoka Mto mpaka miisho ya dunia.


## Psalms 72:9 (id: 719072009)

9Makabila ya jangwani watamsujudia, na adui zake wataramba mavumbi.


## Psalms 72:10 (id: 719072010)

10Wafalme wa Tarshishi na wa pwani za mbali watamletea kodi; wafalme wa Sheba na Seba watampa zawadi.


## Psalms 72:11 (id: 719072011)

11Wafalme wote watamsujudia na mataifa yote yatamtumikia.


## Psalms 72:12 (id: 719072012)

12Kwa maana atamwokoa mhitaji anayemlilia, aliyeonewa asiye na wa kumsaidia.


## Psalms 72:13 (id: 719072013)

13Atawahurumia wanyonge na wahitaji na kuwaokoa wahitaji kutoka mauti.


## Psalms 72:14 (id: 719072014)

14Atawaokoa kutoka uonevu na ukatili, kwani damu yao ni ya thamani machoni pake.


## Psalms 72:15 (id: 719072015)

15Aishi maisha marefu! Na apewe dhahabu ya Sheba. Watu wamwombee daima na kumbariki mchana kutwa.


## Psalms 72:16 (id: 719072016)

16Nafaka ijae tele katika nchi yote, juu ya vilele vya vilima na istawi. Tunda lake na listawi kama Lebanoni, listawi kama majani ya kondeni.


## Psalms 72:17 (id: 719072017)

17Jina lake na lidumu milele, na lidumu kama jua. Mataifa yote yatabarikiwa kupitia kwake, nao watamwita aliyebarikiwa.


## Psalms 72:18 (id: 719072018)

18Bwana Mungu, Mungu wa Israeli, apewe sifa, yeye ambaye peke yake hutenda mambo ya ajabu.


## Psalms 72:19 (id: 719072019)

19Jina lake tukufu lisifiwe milele, ulimwengu wote ujae utukufu wake. Amen na Amen.


## Psalms 72:20 (id: 719072020)

20Huu ndio mwisho wa maombi ya Daudi mwana wa Yese.


## Psalms 73:1 (id: 719073001)

1Zaburi ya Asafu. Hakika Mungu ni mwema kwa Israeli, kwa wale ambao mioyo yao ni safi.


## Psalms 73:2 (id: 719073002)

2Bali kwangu mimi, miguu yangu ilikuwa karibu kuteleza; nilikuwa karibu mguu wangu kuachia uliposimama.


## Psalms 73:3 (id: 719073003)

3Kwa maana niliwaonea wivu wenye kujivuna nilipoona kufanikiwa kwa waovu.


## Psalms 73:4 (id: 719073004)

4Wao hawana taabu, miili yao ina afya na nguvu.


## Psalms 73:5 (id: 719073005)

5Hawapati shida zinazowataabisha watu wengine, wala hawapati mapigo kama wanadamu wengine.


## Psalms 73:6 (id: 719073006)

6Kwa hiyo kiburi ni mkufu wao, wamejivika jeuri.


## Psalms 73:7 (id: 719073007)

7Uovu hutoka katika mioyo yao iliyokufa ganzi, majivuno maovu kutoka mioyoni mwao hauna kikomo.


## Psalms 73:8 (id: 719073008)

8Hudhihaki na kusema kwa ukorofi, katika majivuno yao wanatishia kutesa.


## Psalms 73:9 (id: 719073009)

9Vinywa vyao huweka madai hata kwa mbingu, nazo ndimi zao humiliki duniani.


## Psalms 73:10 (id: 719073010)

10Kwa hiyo watu wao huwageukia na kunywa maji tele.


## Psalms 73:11 (id: 719073011)

11Wanasema, “Mungu awezaje kujua? Je, Yeye Aliye Juu Sana anayo maarifa?”


## Psalms 73:12 (id: 719073012)

12Hivi ndivyo walivyo waovu: siku zote hawajali, wanaongezeka katika utajiri.


## Psalms 73:13 (id: 719073013)

13Hakika nimeuweka moyo wangu safi bure, ni bure nimenawa mikono yangu nisiwe na hatia.


## Psalms 73:14 (id: 719073014)

14Mchana kutwa nimetaabika, nimeadhibiwa kila asubuhi.


## Psalms 73:15 (id: 719073015)

15Kama ningesema, “Nitasema hivi,” ningelikuwa nimewasaliti watoto wako.


## Psalms 73:16 (id: 719073016)

16Nilipojaribu kuelewa haya yote, yalikuwa magumu kwangu kuelewa.


## Psalms 73:17 (id: 719073017)

17Mpaka nilipoingia patakatifu pa Mungu, ndipo nilipotambua mwisho wao.


## Psalms 73:18 (id: 719073018)

18Hakika unawaweka mahali pa utelezi, unawaangusha chini kwa uharibifu.


## Psalms 73:19 (id: 719073019)

19Tazama jinsi wanavyoangamizwa ghafula, wanatoweshwa kabisa na vitisho!


## Psalms 73:20 (id: 719073020)

20Kama ndoto mtu aamkapo, hivyo wakati uinukapo, Ee Bwana, utawatowesha kama ndoto.


## Psalms 73:21 (id: 719073021)

21Wakati moyo wangu ulipohuzunishwa, na roho yangu ilipotiwa uchungu,


## Psalms 73:22 (id: 719073022)

22nilikuwa mpumbavu na mjinga, nilikuwa mnyama mkatili mbele yako.


## Psalms 73:23 (id: 719073023)

23Hata hivyo niko pamoja nawe siku zote, umenishika mkono wangu wa kuume.


## Psalms 73:24 (id: 719073024)

24Unaniongoza kwa shauri lako, hatimaye utaniingiza katika utukufu.


## Psalms 73:25 (id: 719073025)

25Nani niliye naye mbinguni ila wewe? Dunia haina chochote ninachokitamani ila wewe.


## Psalms 73:26 (id: 719073026)

26Mwili na moyo wangu vyaweza kushindwa, bali Mungu ni nguvu ya moyo wangu na fungu langu milele.


## Psalms 73:27 (id: 719073027)

27Wale walio mbali nawe wataangamia, unawaangamiza wote wasio waaminifu kwako.


## Psalms 73:28 (id: 719073028)

28Lakini kwangu mimi, ni vyema kuwa karibu na Mungu. Nimemfanya Bwana Mwenyezi kimbilio langu; nami nitayasimulia matendo yako yote.


## Psalms 74:1 (id: 719074001)

1Utenzi wa Asafu. Ee Mungu, mbona umetukataa milele? Mbona hasira yako inatoka moshi juu ya kondoo wa malisho yako?


## Psalms 74:2 (id: 719074002)

2Kumbuka watu uliowanunua zamani, kabila la urithi wako, ambao uliwakomboa: Mlima Sayuni, ambamo uliishi.


## Psalms 74:3 (id: 719074003)

3Geuza hatua zako kuelekea magofu haya ya kudumu, uharibifu wote huu ambao adui ameuleta pale patakatifu.


## Psalms 74:4 (id: 719074004)

4Adui zako wamenguruma pale ulipokutana nasi, wanaweka bendera zao kama alama.


## Psalms 74:5 (id: 719074005)

5Walifanya kama watu wanaotumia mashoka kukata kichaka cha miti.


## Psalms 74:6 (id: 719074006)

6Walivunjavunja milango yote iliyonakshiwa kwa mashoka na vishoka vyao.


## Psalms 74:7 (id: 719074007)

7Waliteketeza kabisa mahali pako patakatifu, wakayanajisi makao ya Jina lako.


## Psalms 74:8 (id: 719074008)

8Walisema mioyoni mwao, “Tutawaponda kabisa!” Walichoma kila mahali ambapo Mungu aliabudiwa katika nchi.


## Psalms 74:9 (id: 719074009)

9Hatukupewa ishara za miujiza; hakuna manabii waliobaki, hakuna yeyote kati yetu ajuaye hali hii itachukua muda gani.


## Psalms 74:10 (id: 719074010)

10Ee Mungu, mtesi atakudhihaki mpaka lini? Je, adui watalitukana jina lako milele?


## Psalms 74:11 (id: 719074011)

11Kwa nini unazuia mkono wako, mkono wako wa kuume? Uutoe kutoka makunjo ya vazi lako na uwaangamize!


## Psalms 74:12 (id: 719074012)

12Lakini wewe, Ee Mungu, ni mfalme wangu tangu zamani, unaleta wokovu duniani.


## Psalms 74:13 (id: 719074013)

13Ni wewe uliyeigawanya bahari kwa uweza wako; ulivunja vichwa vya wanyama wakubwa wa kutisha katika maji.


## Psalms 74:14 (id: 719074014)

14Ni wewe uliyeponda vichwa vya Lewiathani nawe ukamtoa kama chakula kwa viumbe vya jangwani.


## Psalms 74:15 (id: 719074015)

15Ni wewe uliyefungua chemchemi na vijito, ulikausha mito ambayo ilikuwa ikitiririka daima.


## Psalms 74:16 (id: 719074016)

16Mchana ni wako, nao usiku ni wako pia, uliziweka jua na mwezi.


## Psalms 74:17 (id: 719074017)

17Ni wewe uliyeiweka mipaka yote ya dunia, ulifanya kiangazi na masika.


## Psalms 74:18 (id: 719074018)

18Ee Bwana, kumbuka jinsi mtesi alivyokudhihaki, jinsi watu wapumbavu walivyolitukana jina lako.


## Psalms 74:19 (id: 719074019)

19Usiukabidhi uhai wa njiwa wako kwa wanyama wakali wa mwitu; usisahau kabisa uhai wa watu wako wanaoteseka milele.


## Psalms 74:20 (id: 719074020)

20Likumbuke agano lako, maana mara kwa mara mambo ya jeuri yamejaa katika sehemu za giza nchini.


## Psalms 74:21 (id: 719074021)

21Usiruhusu walioonewa warudi nyuma kwa aibu; maskini na wahitaji hebu walisifu jina lako.


## Psalms 74:22 (id: 719074022)

22Inuka, Ee Mungu, ujitetee; kumbuka jinsi wapumbavu wanavyokudhihaki mchana kutwa.


## Psalms 74:23 (id: 719074023)

23Usipuuze makelele ya watesi wako, ghasia za adui zako, zinazoinuka mfululizo.


## Psalms 75:1 (id: 719075001)

1Kwa mwimbishaji. Mtindo wa “Usiharibu!” Zaburi ya Asafu. Wimbo. Ee Mungu, tunakushukuru, tunakushukuru wewe, kwa kuwa jina lako li karibu; watu husimulia matendo yako ya ajabu.


## Psalms 75:2 (id: 719075002)

2Unasema, “Ninachagua wakati maalum; ni mimi nihukumuye kwa haki.


## Psalms 75:3 (id: 719075003)

3Wakati dunia na watu wake wote inapotetemeka, ni mimi ninayezishikilia nguzo zake imara.


## Psalms 75:4 (id: 719075004)

4Kwa wale wenye majivuno ninasema, ‘Msijisifu tena,’ kwa wale waovu, ‘Msiinue pembe zenu.


## Psalms 75:5 (id: 719075005)

5Msiinue pembe zenu dhidi ya mbingu; msiseme kwa shingo zilizonyooshwa.’ ”


## Psalms 75:6 (id: 719075006)

6Hakuna yeyote atokaye mashariki wala magharibi au kutoka jangwani awezaye kumkweza mwanadamu.


## Psalms 75:7 (id: 719075007)

7Bali Mungu ndiye ahukumuye: Humshusha huyu na kumkweza mwingine.


## Psalms 75:8 (id: 719075008)

8Mkononi mwa Bwana kuna kikombe kilichojaa mvinyo unaotoka povu uliochanganywa na vikolezo; huumimina, nao waovu wote wa dunia hunywa mpaka tone la mwisho.


## Psalms 75:9 (id: 719075009)

9Bali mimi, nitatangaza hili milele; nitaimba sifa kwa Mungu wa Yakobo.


## Psalms 75:10 (id: 719075010)

10Nitazikatilia mbali pembe za waovu wote, bali pembe za wenye haki zitainuliwa juu.


## Psalms 76:1 (id: 719076001)

1Kwa mwimbishaji. Kwa ala za nyuzi za muziki. Zaburi ya Asafu. Wimbo. Katika Yuda, Mungu anajulikana, jina lake ni kuu katika Israeli.


## Psalms 76:2 (id: 719076002)

2Hema lake liko Salemu, makao yake katika Sayuni.


## Psalms 76:3 (id: 719076003)

3Huko alivunja mishale imetametayo, ngao na panga, silaha za vita.


## Psalms 76:4 (id: 719076004)

4Wewe unangʼaa kwa mwanga, mwenye fahari zaidi ya milima yenye utajiri wa wanyama pori.


## Psalms 76:5 (id: 719076005)

5Mashujaa hulala wametekwa nyara, hulala usingizi wao wa mwisho; hakuna hata mmoja wa watu wa vita anayeweza kuinua mikono yake.


## Psalms 76:6 (id: 719076006)

6Kwa kukemea kwako, Ee Mungu wa Yakobo, farasi na gari la vita vilikaa kimya.


## Psalms 76:7 (id: 719076007)

7Wewe peke yako ndiye wa kuogopwa. Ni nani awezaye kusimama mbele yako unapokasirika?


## Psalms 76:8 (id: 719076008)

8Kutoka mbinguni ulitamka hukumu, nayo nchi ikaogopa, ikawa kimya:


## Psalms 76:9 (id: 719076009)

9wakati wewe, Ee Mungu, ulipoinuka kuhukumu, kuwaokoa wote walioonewa katika nchi.


## Psalms 76:10 (id: 719076010)

10Hakika ghadhabu yako dhidi ya wanadamu inakuletea sifa, na masalia ya ghadhabu yako unajifunga mshipi.


## Psalms 76:11 (id: 719076011)

11Wekeni nadhiri kwa Bwana Mungu wenu na kuzitimiza; nchi zote za jirani na walete zawadi kwa Yule astahiliye kuogopwa.


## Psalms 76:12 (id: 719076012)

12Huvunja roho za watawala; anaogopwa na wafalme wa dunia.


## Psalms 77:1 (id: 719077001)

1Kwa mwimbishaji. Mtindo wa Yeduthuni. Zaburi ya Asafu. Nilimlilia Mungu ili anisaidie, nilimlilia Mungu ili anisikie.


## Psalms 77:2 (id: 719077002)

2Nilipokuwa katika taabu, nilimtafuta Bwana, usiku nilinyoosha mikono bila kuchoka na nafsi yangu ilikataa kufarijika.


## Psalms 77:3 (id: 719077003)

3Ee Mungu, nilikukumbuka wewe, nikalia kwa huzuni; nikatafakari, roho yangu ikadhoofika.


## Psalms 77:4 (id: 719077004)

4Ulizuia macho yangu kufumba; nilikuwa nasumbuka, nikashindwa kusema.


## Psalms 77:5 (id: 719077005)

5Nilitafakari juu ya siku zilizopita, miaka mingi iliyopita,


## Psalms 77:6 (id: 719077006)

6nilikumbuka nilivyoimba nyimbo usiku. Moyo wangu ulitafakari na roho yangu ikauliza:


## Psalms 77:7 (id: 719077007)

7“Je, Bwana atakataa milele? Je, hatatenda mema tena?


## Psalms 77:8 (id: 719077008)

8Je, upendo wake usio na mwisho umetoweka milele? Je, ahadi yake imekoma nyakati zote?


## Psalms 77:9 (id: 719077009)

9Je, Mungu amesahau kuwa na huruma? Je, katika hasira amezuia huruma yake?”


## Psalms 77:10 (id: 719077010)

10Ndipo nikawaza, “Huu ndio udhaifu wangu: lakini nitakumbuka miaka ya mkono wa kuume wa Aliye Juu Sana.”


## Psalms 77:11 (id: 719077011)

11Nitayakumbuka matendo ya Bwana; naam, nitaikumbuka miujiza yako ya zamani.


## Psalms 77:12 (id: 719077012)

12Nitazitafakari kazi zako zote na kuyawaza matendo yako makuu.


## Psalms 77:13 (id: 719077013)

13Ee Mungu, njia zako ni takatifu. Ni mungu yupi aliye mkuu kama Mungu wetu?


## Psalms 77:14 (id: 719077014)

14Wewe ndiwe Mungu utendaye miujiza, umeonyesha uwezo wako katikati ya mataifa.


## Psalms 77:15 (id: 719077015)

15Kwa mkono wako wenye nguvu umewakomboa watu wako, uzao wa Yakobo na Yosefu.


## Psalms 77:16 (id: 719077016)

16Maji yalikuona, Ee Mungu, maji yalikuona yakakimbia, vilindi vilitetemeka.


## Psalms 77:17 (id: 719077017)

17Mawingu yalimwaga maji, mbingu zikatoa ngurumo kwa radi, mishale yako ikametameta huku na huko.


## Psalms 77:18 (id: 719077018)

18Ngurumo yako ilisikika katika upepo wa kisulisuli, umeme wako wa radi ukaangaza dunia, nchi ikatetemeka na kutikisika.


## Psalms 77:19 (id: 719077019)

19Njia yako ilipita baharini, mapito yako kwenye maji makuu, ingawa nyayo zako hazikuonekana.


## Psalms 77:20 (id: 719077020)

20Uliongoza watu wako kama kundi kwa mkono wa Mose na Aroni.


## Psalms 78:1 (id: 719078001)

1Utenzi wa Asafu. Enyi watu wangu, sikieni mafundisho yangu, sikilizeni maneno ya kinywa changu.


## Psalms 78:2 (id: 719078002)

2Nitafungua kinywa changu kwa mafumbo, nitazungumza mambo yaliyofichika, mambo ya kale:


## Psalms 78:3 (id: 719078003)

3yale ambayo tuliyasikia na kuyajua, yale ambayo baba zetu walituambia.


## Psalms 78:4 (id: 719078004)

4Hatutayaficha kwa watoto wao; tutakiambia kizazi kijacho matendo yastahiliyo sifa ya Bwana, uweza wake, na maajabu aliyoyafanya.


## Psalms 78:5 (id: 719078005)

5Aliagiza amri kwa Yakobo na akaweka sheria katika Israeli, ambazo aliwaamuru baba zetu wawafundishe watoto wao,


## Psalms 78:6 (id: 719078006)

6ili kizazi kijacho kizijue, pamoja na watoto ambao watazaliwa, nao pia wapate kuwaeleza watoto wao.


## Psalms 78:7 (id: 719078007)

7Ndipo wangeweka tumaini lao kwa Mungu, nao wasingesahau matendo yake, bali wangalizishika amri zake.


## Psalms 78:8 (id: 719078008)

8Ili wasifanane na baba zao, waliokuwa kizazi cha ukaidi na uasi, ambao roho zao hazikuwa na uaminifu kwake, ambao roho zao hazikumwamini.


## Psalms 78:9 (id: 719078009)

9Watu wa Efraimu, ingawa walijifunga pinde, walikimbia siku ya vita.


## Psalms 78:10 (id: 719078010)

10Hawakulishika agano la Mungu na walikataa kuishi kwa sheria yake.


## Psalms 78:11 (id: 719078011)

11Walisahau aliyokuwa ameyatenda, maajabu aliyokuwa amewaonyesha.


## Psalms 78:12 (id: 719078012)

12Alitenda miujiza machoni mwa baba zao, huko Soani, katika nchi ya Misri.


## Psalms 78:13 (id: 719078013)

13Aliigawanya bahari akawapitisha, alifanya maji yasimame imara kama ukuta.


## Psalms 78:14 (id: 719078014)

14Aliwaongoza kwa wingu mchana na kwa nuru kutoka kwenye moto usiku kucha.


## Psalms 78:15 (id: 719078015)

15Alipasua miamba jangwani na akawapa maji tele kama bahari,


## Psalms 78:16 (id: 719078016)

16alitoa vijito kutoka kwenye jabali lililochongoka, akayafanya maji yatiririke kama mito.


## Psalms 78:17 (id: 719078017)

17Lakini waliendelea kutenda dhambi dhidi yake, wakiasi jangwani dhidi ya Aliye Juu Sana.


## Psalms 78:18 (id: 719078018)

18Kwa makusudi walimjaribu Mungu, wakidai vyakula walivyovitamani.


## Psalms 78:19 (id: 719078019)

19Walinena dhidi ya Mungu, wakisema, “Je, Mungu aweza kuandaa meza jangwani?


## Psalms 78:20 (id: 719078020)

20Alipopiga mwamba, maji yalitoka kwa nguvu, vijito vikatiririka maji mengi. Lakini je, aweza kutupa chakula pia? Je, anaweza kuwapa watu wake nyama?”


## Psalms 78:21 (id: 719078021)

21Bwana alipowasikia, alikasirika sana, moto wake ukawa dhidi ya Yakobo, na ghadhabu yake ikawaka dhidi ya Israeli,


## Psalms 78:22 (id: 719078022)

22kwa kuwa hawakumwamini Mungu, wala kuutumainia ukombozi wake.


## Psalms 78:23 (id: 719078023)

23Hata hivyo alitoa amri kwa anga zilizo juu na kufungua milango ya mbingu,


## Psalms 78:24 (id: 719078024)

24akawanyeshea mana ili watu wale; aliwapa nafaka ya mbinguni.


## Psalms 78:25 (id: 719078025)

25Watu walikula mkate wa malaika, akawatumia chakula chote ambacho wangeliweza kula.


## Psalms 78:26 (id: 719078026)

26Aliachia upepo wa mashariki kutoka kwenye mbingu na kuuongoza upepo wa kusini kwa uwezo wake.


## Psalms 78:27 (id: 719078027)

27Aliwanyeshea nyama kama mavumbi, ndege warukao kama mchanga wa pwani.


## Psalms 78:28 (id: 719078028)

28Aliwafanya washuke ndani ya kambi yao, kuzunguka mahema yao yote.


## Psalms 78:29 (id: 719078029)

29Walikula na kusaza, kwa maana alikuwa amewapa kile walichotamani.


## Psalms 78:30 (id: 719078030)

30Kabla hawajamaliza kula walichokitamani, hata kilipokuwa kingali bado vinywani mwao,


## Psalms 78:31 (id: 719078031)

31hasira ya Mungu ikawaka juu yao, akawaua wale waliokuwa na nguvu zaidi miongoni mwao, akiwaangusha vijana wa Israeli.


## Psalms 78:32 (id: 719078032)

32Licha ya haya yote, waliendelea kutenda dhambi, licha ya maajabu yake, hawakuamini.


## Psalms 78:33 (id: 719078033)

33Kwa hiyo akamaliza siku zao katika ubatili na miaka yao katika vitisho.


## Psalms 78:34 (id: 719078034)

34Kila mara Mungu alipowaua baadhi yao, waliosalia walimtafuta, walimgeukia tena kwa shauku.


## Psalms 78:35 (id: 719078035)

35Walikumbuka kwamba Mungu alikuwa Mwamba wao, kwamba Mungu Aliye Juu Sana alikuwa Mkombozi wao.


## Psalms 78:36 (id: 719078036)

36Lakini walimdanganya kwa vinywa vyao, wakisema uongo kwa ndimi zao,


## Psalms 78:37 (id: 719078037)

37mioyo yao haikuwa thabiti kwake, wala hawakuwa waaminifu katika agano lake.


## Psalms 78:38 (id: 719078038)

38Hata hivyo alikuwa na huruma, alisamehe maovu yao na hakuwaangamiza. Mara kwa mara alizuia hasira yake, wala hakuchochea ghadhabu yake yote.


## Psalms 78:39 (id: 719078039)

39Alikumbuka kwamba wao walikuwa nyama tu, upepo upitao ambao haurudi.


## Psalms 78:40 (id: 719078040)

40Mara ngapi walimwasi jangwani na kumhuzunisha nyikani!


## Psalms 78:41 (id: 719078041)

41Walimjaribu Mungu mara kwa mara, wakamkasirisha yeye Aliye Mtakatifu wa Israeli.


## Psalms 78:42 (id: 719078042)

42Hawakukumbuka uwezo wake, siku aliyowakomboa kutoka kwa mtesi,


## Psalms 78:43 (id: 719078043)

43siku aliyoonyesha ishara zake za ajabu huko Misri, maajabu yake huko Soani.


## Psalms 78:44 (id: 719078044)

44Aligeuza mito yao kuwa damu, hawakuweza kunywa maji kutoka vijito vyao.


## Psalms 78:45 (id: 719078045)

45Aliwapelekea makundi ya mainzi yakawala, na vyura wakawaharibu.


## Psalms 78:46 (id: 719078046)

46Aliruhusu tunutu kuharibu mimea yao, mazao yao kwa nzige.


## Psalms 78:47 (id: 719078047)

47Aliharibu mizabibu yao kwa mvua ya mawe na mikuyu yao kwa mvua iliyochangamana na theluji.


## Psalms 78:48 (id: 719078048)

48Aliwaachia mifugo yao mvua ya mawe, akayapiga makundi ya wanyama wao kwa radi.


## Psalms 78:49 (id: 719078049)

49Aliwafungulia hasira yake kali, ghadhabu yake, hasira na uadui, na kundi la malaika wa kuharibu.


## Psalms 78:50 (id: 719078050)

50Aliitengenezea njia hasira yake, hakuwaepusha na kifo, bali aliwaachia tauni.


## Psalms 78:51 (id: 719078051)

51Aliwapiga wazaliwa wote wa kwanza wa Misri, matunda ya kwanza ya ujana katika mahema ya Hamu.


## Psalms 78:52 (id: 719078052)

52Lakini aliwatoa watu wake kama kundi, akawaongoza kama kondoo kupitia jangwani.


## Psalms 78:53 (id: 719078053)

53Aliwaongoza salama, wala hawakuogopa, bali bahari iliwameza adui zao.


## Psalms 78:54 (id: 719078054)

54Hivyo akawaleta hadi kwenye mpaka wa nchi yake takatifu, hadi nchi ya vilima ambayo mkono wake wa kuume ulikuwa umeitwaa.


## Psalms 78:55 (id: 719078055)

55Aliyafukuza mataifa mbele yao, na kuwagawia nchi zao kama urithi, aliwakalisha makabila ya Israeli katika makao yao.


## Psalms 78:56 (id: 719078056)

56Lakini wao walimjaribu Mungu, na kuasi dhidi ya Yeye Aliye Juu Sana, wala hawakuzishika sheria zake.


## Psalms 78:57 (id: 719078057)

57Kama baba zao, hawakuwa thabiti wala waaminifu, wakawa wasioweza kutegemewa kama upinde wenye kasoro.


## Psalms 78:58 (id: 719078058)

58Wakamkasirisha Mungu kwa mahali pao pa juu pa kuabudia miungu, wakachochea wivu wake kwa sanamu zao.


## Psalms 78:59 (id: 719078059)

59Wakati Mungu alipowasikia, alikasirika sana, akamkataa Israeli kabisa.


## Psalms 78:60 (id: 719078060)

60Akaiacha hema ya Shilo, hema aliyokuwa ameiweka katikati ya wanadamu.


## Psalms 78:61 (id: 719078061)

61Akalipeleka Sanduku la nguvu zake utumwani, utukufu wake mikononi mwa adui.


## Psalms 78:62 (id: 719078062)

62Aliachia watu wake wauawe kwa upanga, akaukasirikia sana urithi wake.


## Psalms 78:63 (id: 719078063)

63Moto uliwaangamiza vijana wao, na wanawali wao hawakuimbiwa nyimbo za arusi,


## Psalms 78:64 (id: 719078064)

64makuhani wao waliuawa kwa upanga, wala wajane wao hawakuweza kulia.


## Psalms 78:65 (id: 719078065)

65Ndipo Bwana alipoamka kama vile kuamka usingizini, kama vile mtu aamkavyo kutoka kwenye bumbuazi la mvinyo.


## Psalms 78:66 (id: 719078066)

66Aliwapiga na kuwashinda adui zake, akawatia katika aibu ya milele.


## Psalms 78:67 (id: 719078067)

67Ndipo alipozikataa hema za Yosefu, hakulichagua kabila la Efraimu,


## Psalms 78:68 (id: 719078068)

68lakini alilichagua kabila la Yuda, Mlima Sayuni, ambao aliupenda.


## Psalms 78:69 (id: 719078069)

69Alijenga patakatifu pake kama vilele, kama dunia ambayo aliimarisha milele.


## Psalms 78:70 (id: 719078070)

70Akamchagua Daudi mtumishi wake na kumtoa kwenye mazizi ya kondoo.


## Psalms 78:71 (id: 719078071)

71Kutoka kuchunga kondoo alimleta kuwa mchungaji wa watu wake Yakobo, wa Israeli urithi wake.


## Psalms 78:72 (id: 719078072)

72Naye Daudi aliwachunga kwa uadilifu wa moyo, kwa mikono ya ustadi aliwaongoza.


## Psalms 79:1 (id: 719079001)

1Zaburi ya Asafu. Ee Mungu, mataifa yameuvamia urithi wako, wamelinajisi Hekalu lako takatifu, wameifanya Yerusalemu kuwa magofu.


## Psalms 79:2 (id: 719079002)

2Wametoa maiti za watumishi kuwa chakula cha ndege wa angani na nyama ya watakatifu wako kwa wanyama wa nchi.


## Psalms 79:3 (id: 719079003)

3Wamemwaga damu kama maji kuzunguka Yerusalemu yote, wala hakuna yeyote wa kuwazika.


## Psalms 79:4 (id: 719079004)

4Tumekuwa kitu cha aibu kwa jirani zetu, cha dharau na mzaha kwa wale wanaotuzunguka.


## Psalms 79:5 (id: 719079005)

5Hata lini, Ee Bwana? Je, wewe utakasirika milele? Wivu wako utawaka kama moto hadi lini?


## Psalms 79:6 (id: 719079006)

6Mwaga ghadhabu yako kwa mataifa yasiyokukubali, juu ya falme za hao wasioliitia jina lako,


## Psalms 79:7 (id: 719079007)

7kwa maana wamemrarua Yakobo na kuharibu nchi ya makao yake.


## Psalms 79:8 (id: 719079008)

8Usituhesabie dhambi za baba zetu, huruma yako na itujie hima, kwa maana tu wahitaji mno.


## Psalms 79:9 (id: 719079009)

9Ee Mungu Mwokozi wetu, utusaidie, kwa ajili ya utukufu wa jina lako; tuokoe na kutusamehe dhambi zetu kwa ajili ya jina lako.


## Psalms 79:10 (id: 719079010)

10Kwa nini mataifa waseme, “Yuko wapi Mungu wenu?” Mbele ya macho yetu, dhihirisha kati ya mataifa kwamba unalipiza kisasi damu iliyomwagwa ya watumishi wako.


## Psalms 79:11 (id: 719079011)

11Kilio cha huzuni cha wafungwa kifike mbele zako; kwa nguvu za mkono wako hifadhi wale waliohukumiwa kufa.


## Psalms 79:12 (id: 719079012)

12Walipize jirani zetu mara saba vifuani mwao aibu walizovurumisha juu yako, Ee Bwana.


## Psalms 79:13 (id: 719079013)

13Ndipo sisi watu wako, kondoo wa malisho yako, tutakusifu milele; toka kizazi hadi kizazi tutasimulia sifa zako.


## Psalms 80:1 (id: 719080001)

1Kwa mwimbishaji. Mtindo wa “Yungiyungi za Agano.” Zaburi ya Asafu. Ee Mchungaji wa Israeli tusikie, wewe umwongozaye Yosefu kama kundi; wewe uketiye katika kiti cha enzi katikati ya makerubi, angaza


## Psalms 80:2 (id: 719080002)

2mbele ya Efraimu, Benyamini na Manase. Uamshe nguvu zako, uje utuokoe.


## Psalms 80:3 (id: 719080003)

3Ee Mungu, uturejeshe, utuangazie uso wako, ili tuweze kuokolewa.


## Psalms 80:4 (id: 719080004)

4Ee Bwana Mungu Mwenye Nguvu Zote, hata lini hasira yako itawaka na kufoka moshi dhidi ya maombi ya watu wako?


## Psalms 80:5 (id: 719080005)

5Umewalisha kwa mkate wa machozi, umewafanya wanywe machozi bakuli tele.


## Psalms 80:6 (id: 719080006)

6Tumekuwa chanzo cha ugomvi kwa jirani zetu, na adui zetu wanatudhihaki.


## Psalms 80:7 (id: 719080007)

7Ee Mungu Mwenye Nguvu Zote, uturejeshe; utuangazie uso wako, nasi tuweze kuokolewa.


## Psalms 80:8 (id: 719080008)

8Ulileta mzabibu kutoka Misri, ukawafukuza mataifa, ukaupanda.


## Psalms 80:9 (id: 719080009)

9Uliandaa shamba kwa ajili yake, mizizi ikawa imara, ukajaza nchi.


## Psalms 80:10 (id: 719080010)

10Milima ilifunikwa kwa kivuli chake, matawi yake yakafunika mierezi mikubwa.


## Psalms 80:11 (id: 719080011)

11Matawi yake yalienea mpaka Baharini, machipukizi yake mpaka kwenye Mto.


## Psalms 80:12 (id: 719080012)

12Mbona umebomoa kuta zake ili wote wapitao karibu wazichume zabibu zake?


## Psalms 80:13 (id: 719080013)

13Nguruwe mwitu wanauharibu na wanyama wa kondeni hujilisha humo.


## Psalms 80:14 (id: 719080014)

14Turudie, Ee Mungu Mwenye Nguvu Zote! Tazama chini kutoka mbinguni na uone! Linda mzabibu huu,


## Psalms 80:15 (id: 719080015)

15mche ulioupanda kwa mkono wako wa kuume, mwana uliyemlea kwa ajili yako mwenyewe.


## Psalms 80:16 (id: 719080016)

16Mzabibu wako umekatwa, umechomwa moto, unapowakemea, watu wako huangamia.


## Psalms 80:17 (id: 719080017)

17Mkono wako na utulie juu ya mtu aliyeko mkono wako wa kuume, mwana wa mtu uliyemlea kwa ajili yako mwenyewe.


## Psalms 80:18 (id: 719080018)

18Ndipo hatutakuacha tena, utuhuishe, nasi tutaliitia jina lako.


## Psalms 80:19 (id: 719080019)

19Ee Bwana Mungu Mwenye Nguvu Zote, uturejeshe; utuangazie uso wako, ili tuweze kuokolewa.


## Psalms 81:1 (id: 719081001)

1Kwa mwimbishaji. Mtindo wa gitithi. Zaburi ya Asafu. Mwimbieni kwa furaha, Mungu aliye nguvu yetu; mpigieni kelele za shangwe Mungu wa Yakobo!


## Psalms 81:2 (id: 719081002)

2Anzeni wimbo, pigeni matari, pigeni kinubi na zeze kwa sauti nzuri.


## Psalms 81:3 (id: 719081003)

3Pigeni baragumu za pembe za kondoo dume wakati wa Mwandamo wa Mwezi, na wakati wa mwezi mpevu, katika siku ya Sikukuu yetu;


## Psalms 81:4 (id: 719081004)

4hii ni amri kwa Israeli, agizo la Mungu wa Yakobo.


## Psalms 81:5 (id: 719081005)

5Aliiweka iwe kama sheria kwa Yosefu alipotoka dhidi ya Misri, huko tulikosikia lugha ambayo hatukuielewa.


## Psalms 81:6 (id: 719081006)

6Asema, “Nimeondoa mzigo mabegani mwao; mikono yao iliwekwa huru kutoka kwenye kikapu.


## Psalms 81:7 (id: 719081007)

7Katika shida yako uliniita nami nikakuokoa, nilikujibu katika mawingu yenye ngurumo; nilikujaribu katika maji ya Meriba.


## Psalms 81:8 (id: 719081008)

8“Enyi watu wangu, sikieni, nami nitawaonya: laiti kama mngenisikiliza, ee Israeli!


## Psalms 81:9 (id: 719081009)

9Hamtakuwa na mungu mgeni miongoni mwenu; msimsujudie mungu wa kigeni.


## Psalms 81:10 (id: 719081010)

10Mimi ni Bwana Mungu wako, niliyekutoa nchi ya Misri. Panua sana kinywa chako nami nitakijaza.


## Psalms 81:11 (id: 719081011)

11“Lakini watu wangu hawakutaka kunisikiliza; Israeli hakutaka kunitii.


## Psalms 81:12 (id: 719081012)

12Basi niliwaacha katika ukaidi wa mioyo yao wafuate mashauri yao wenyewe.


## Psalms 81:13 (id: 719081013)

13“Laiti kama watu wangu wangalinisikiliza, kama Israeli wangalifuata njia zangu,


## Psalms 81:14 (id: 719081014)

14ningaliwatiisha adui zao kwa haraka, na kuugeuza mkono wangu dhidi ya watesi wao!


## Psalms 81:15 (id: 719081015)

15Wale wanaomchukia Bwana wangalinyenyekea mbele zake, na adhabu yao ingedumu milele.


## Psalms 81:16 (id: 719081016)

16Bali ninyi mngalilishwa ngano iliyo bora, na kuwatosheleza kwa asali itokayo kwenye mwamba.”


## Psalms 82:1 (id: 719082001)

1Zaburi ya Asafu. Mungu anaongoza kusanyiko kuu, anatoa hukumu miongoni mwa “miungu”:


## Psalms 82:2 (id: 719082002)

2“Hata lini utaendelea kuwatetea wasio haki na kuonyesha upendeleo kwa waovu?


## Psalms 82:3 (id: 719082003)

3Teteeni wanyonge na yatima, tunzeni haki za maskini na walioonewa.


## Psalms 82:4 (id: 719082004)

4Mwokoeni mnyonge na mhitaji, wakomboeni kutoka mkononi mwa mwovu.


## Psalms 82:5 (id: 719082005)

5“Hawajui lolote, hawaelewi lolote. Wanatembea gizani; misingi yote ya dunia imetikisika.


## Psalms 82:6 (id: 719082006)

6“Nilisema, ‘Ninyi ni “miungu”; ninyi nyote ni wana wa Aliye Juu Sana.’


## Psalms 82:7 (id: 719082007)

7Lakini mtakufa kama wanadamu wa kawaida; mtaanguka kama mtawala mwingine yeyote.”


## Psalms 82:8 (id: 719082008)

8Ee Mungu, inuka uihukumu nchi, kwa kuwa mataifa yote ni urithi wako.


## Psalms 83:1 (id: 719083001)

1Wimbo. Zaburi ya Asafu. Ee Mungu, usinyamaze kimya, usinyamaze, Ee Mungu, usitulie.


## Psalms 83:2 (id: 719083002)

2Tazama watesi wako wanafanya fujo, jinsi adui zako wanavyoinua vichwa vyao.


## Psalms 83:3 (id: 719083003)

3Kwa hila, wanafanya shauri dhidi ya watu wako, wanafanya shauri baya dhidi ya wale unaowapenda.


## Psalms 83:4 (id: 719083004)

4Wanasema, “Njooni, tuwaangamize kama taifa, ili jina la Israeli lisikumbukwe tena.”


## Psalms 83:5 (id: 719083005)

5Kwa nia moja wanapanga mashauri mabaya pamoja, wanafanya muungano dhidi yako,


## Psalms 83:6 (id: 719083006)

6mahema ya Edomu na Waishmaeli, ya Wamoabu na Wahagari,


## Psalms 83:7 (id: 719083007)

7Gebali, Amoni na Amaleki, Ufilisti, pamoja na watu wa Tiro.


## Psalms 83:8 (id: 719083008)

8Hata Ashuru wameungana nao kuwapa nguvu wazao wa Loti.


## Psalms 83:9 (id: 719083009)

9Uwatendee kama vile ulivyowatendea Midiani, na kama vile ulivyowatendea Sisera na Yabini hapo kijito cha Kishoni,


## Psalms 83:10 (id: 719083010)

10ambao waliangamia huko Endori na wakawa kama takataka juu ya nchi.


## Psalms 83:11 (id: 719083011)

11Wafanye wakuu wao kama Orebu na Zeebu, watawala wao kama Zeba na Salmuna,


## Psalms 83:12 (id: 719083012)

12ambao walisema, “Na tumiliki nchi ya malisho ya Mungu.”


## Psalms 83:13 (id: 719083013)

13Ee Mungu wangu, wapeperushe kama mavumbi ya kisulisuli, kama makapi yapeperushwayo na upepo.


## Psalms 83:14 (id: 719083014)

14Kama vile moto uteketezavyo msitu au mwali wa moto unavyounguza milima,


## Psalms 83:15 (id: 719083015)

15wafuatilie kwa tufani yako na kuwafadhaisha kwa dhoruba yako.


## Psalms 83:16 (id: 719083016)

16Funika nyuso zao kwa aibu ili watu walitafute jina lako, Ee Bwana.


## Psalms 83:17 (id: 719083017)

17Wao na waaibishwe na kufadhaishwa milele, na waangamie kwa aibu.


## Psalms 83:18 (id: 719083018)

18Hebu wajue kwamba wewe, ambaye jina lako ni Bwana, kwamba wewe peke yako ndiwe Uliye Juu Sana ya dunia yote.


## Psalms 84:1 (id: 719084001)

1Kwa mwimbishaji. Mtindo wa gitithi. Zaburi ya wana wa Kora. Ee Bwana Mwenye Nguvu Zote, makao yako yapendeza kama nini!


## Psalms 84:2 (id: 719084002)

2Nafsi yangu inatamani sana, naam, hata kuona shauku, kwa ajili ya nyua za Bwana; moyo wangu na mwili wangu vinamlilia Mungu Aliye Hai.


## Psalms 84:3 (id: 719084003)

3Hata shomoro amejipatia makao, mbayuwayu amejipatia kiota mahali awezapo kuweka makinda yake: mahali karibu na madhabahu yako, Ee Bwana Mwenye Nguvu Zote, Mfalme wangu na Mungu wangu.


## Psalms 84:4 (id: 719084004)

4Heri wale wanaokaa nyumbani mwako, wanaokusifu wewe daima.


## Psalms 84:5 (id: 719084005)

5Heri wale ambao nguvu zao ziko kwako, na njia ziendazo Sayuni zimo mioyoni mwao.


## Psalms 84:6 (id: 719084006)

6Wanapopita katika Bonde la Baka, hulifanya mahali pa chemchemi, pia mvua za vuli hulijaza kwa madimbwi.


## Psalms 84:7 (id: 719084007)

7Huendelea toka nguvu hadi nguvu, hadi kila mmoja afikapo mbele za Mungu huko Sayuni.


## Psalms 84:8 (id: 719084008)

8Ee Bwana Mungu Mwenye Nguvu Zote, sikia maombi yangu; nisikilize, Ee Mungu wa Yakobo.


## Psalms 84:9 (id: 719084009)

9Ee Mungu, uitazame ngao yetu, mtazame kwa wema mpakwa mafuta wako.


## Psalms 84:10 (id: 719084010)

10Siku moja katika nyua zako ni bora kuliko siku elfu mahali pengine; afadhali ningekuwa bawabu katika nyumba ya Mungu wangu kuliko kukaa katika mahema ya waovu.


## Psalms 84:11 (id: 719084011)

11Kwa kuwa Bwana ni jua na ngao, Bwana hutoa wema na heshima; hakuna kitu chema anachowanyima wale ambao hawana hatia.


## Psalms 84:12 (id: 719084012)

12Ee Bwana Mwenye Nguvu Zote, heri ni mtu yule anayekutumaini wewe.


## Psalms 85:1 (id: 719085001)

1Kwa mwimbishaji. Zaburi ya wana wa Kora. Ee Bwana, ulionyesha wema kwa nchi yako. Ulimrejeshea Yakobo baraka zake.


## Psalms 85:2 (id: 719085002)

2Ulisamehe uovu wa watu wako, na kufunika dhambi zao zote.


## Psalms 85:3 (id: 719085003)

3Uliweka kando ghadhabu yako yote na umegeuka na kuiacha hasira yako kali.


## Psalms 85:4 (id: 719085004)

4Ee Mungu Mwokozi wetu, uturejeshe tena, nawe uiondoe chuki yako juu yetu.


## Psalms 85:5 (id: 719085005)

5Je, utatukasirikia milele? Utaendeleza hasira yako kwa vizazi vyote?


## Psalms 85:6 (id: 719085006)

6Je, hutatuhuisha tena, ili watu wako wakufurahie?


## Psalms 85:7 (id: 719085007)

7Utuonyeshe upendo wako usiokoma, Ee Bwana, utupe wokovu wako.


## Psalms 85:8 (id: 719085008)

8Nitasikiliza lile atakalosema Mungu aliye Bwana; anaahidi amani kwa watu wake, watakatifu wake: lakini nao wasirudie upumbavu.


## Psalms 85:9 (id: 719085009)

9Hakika wokovu wake uko karibu na wale wamchao, ili utukufu wake udumu katika nchi yetu.


## Psalms 85:10 (id: 719085010)

10Upendo na uaminifu hukutana pamoja, haki na amani hubusiana.


## Psalms 85:11 (id: 719085011)

11Uaminifu huchipua kutoka nchi, haki hutazama chini kutoka mbinguni.


## Psalms 85:12 (id: 719085012)

12Naam, hakika Bwana atatoa kilicho chema, nayo nchi yetu itazaa mavuno yake.


## Psalms 85:13 (id: 719085013)

13Haki itatangulia mbele yake na kutengeneza njia kwa ajili ya hatua zake.


## Psalms 86:1 (id: 719086001)

1Maombi ya Daudi. Ee Bwana, sikia na unijibu, kwa maana mimi ni maskini na mhitaji.


## Psalms 86:2 (id: 719086002)

2Linda maisha yangu, kwa maana nimejiweka kwako, wewe ni Mungu wangu, mwokoe mtumishi wako anayekutumaini.


## Psalms 86:3 (id: 719086003)

3Ee Bwana, nihurumie mimi, kwa maana ninakuita mchana kutwa.


## Psalms 86:4 (id: 719086004)

4Mpe mtumishi wako furaha, kwa kuwa kwako wewe, Ee Bwana, ninainua nafsi yangu.


## Psalms 86:5 (id: 719086005)

5Ee Bwana, wewe ni mwema na mwenye kusamehe, umejaa upendo kwa wote wakuitao.


## Psalms 86:6 (id: 719086006)

6Ee Bwana, sikia maombi yangu, sikiliza kilio changu unihurumie.


## Psalms 86:7 (id: 719086007)

7Katika siku ya shida yangu nitakuita, kwa maana wewe utanijibu.


## Psalms 86:8 (id: 719086008)

8Ee Bwana, katikati ya miungu hakuna kama wewe, hakuna matendo ya kulinganishwa na yako.


## Psalms 86:9 (id: 719086009)

9Ee Bwana, mataifa yote uliyoyafanya yatakuja na kuabudu mbele zako; wataliletea utukufu jina lako.


## Psalms 86:10 (id: 719086010)

10Kwa maana wewe ni mkuu, na unafanya mambo ya ajabu; wewe peke yako ndiwe Mungu.


## Psalms 86:11 (id: 719086011)

11Ee Bwana, nifundishe njia yako, nami nitakwenda katika kweli yako; nipe moyo usiositasita, ili niweze kulicha jina lako.


## Psalms 86:12 (id: 719086012)

12Ee Bwana wangu, nitakusifu kwa moyo wote; nitaliadhimisha jina lako milele.


## Psalms 86:13 (id: 719086013)

13Kwa maana upendo wako ni mkuu kwangu; umeniokoa kutoka kwenye vilindi vya kaburi.


## Psalms 86:14 (id: 719086014)

14Ee Mungu, wenye majivuno wananishambulia; kundi la watu wakatili linatafuta uhai wangu: watu wasiokuheshimu wewe.


## Psalms 86:15 (id: 719086015)

15Lakini wewe, Ee Bwana, ni Mungu wa huruma na neema, si mwepesi wa hasira, bali ni mwingi wa upendo na uaminifu.


## Psalms 86:16 (id: 719086016)

16Nigeukie na unihurumie; mpe mtumishi wako nguvu zako, mwokoe mwana wa mtumishi wako wa kike.


## Psalms 86:17 (id: 719086017)

17Nipe ishara ya wema wako, ili adui zangu waione nao waaibishwe, kwa kuwa wewe, Ee Bwana, umenisaidia na kunifariji.


## Psalms 87:1 (id: 719087001)

1Zaburi ya wana wa Kora. Wimbo. Ameuweka msingi wake katika mlima mtakatifu;


## Psalms 87:2 (id: 719087002)

2Bwana anayapenda malango ya Sayuni kuliko makao yote ya Yakobo.


## Psalms 87:3 (id: 719087003)

3Mambo matukufu yanasemwa juu yako, ee mji wa Mungu:


## Psalms 87:4 (id: 719087004)

4“Nitaweka kumbukumbu ya Rahabu na Babeli miongoni mwa wale wanaonikubali mimi: Ufilisti pia na Tiro, pamoja na Kushi, nami nitasema, ‘Huyu alizaliwa Sayuni.’ ”


## Psalms 87:5 (id: 719087005)

5Kuhusu Sayuni itasemwa hivi, “Huyu na yule walizaliwa humo, naye Aliye Juu Sana mwenyewe atamwimarisha.”


## Psalms 87:6 (id: 719087006)

6Bwana ataandika katika orodha ya mataifa: “Huyu alizaliwa Sayuni.”


## Psalms 87:7 (id: 719087007)

7Watakapokuwa wanapiga vinanda wataimba, “Chemchemi zangu zote ziko kwako.”


## Psalms 88:1 (id: 719088001)

1Wimbo. Zaburi ya wana wa Kora. Kwa mwimbishaji. Mtindo wa mahalathi leanothi. Utenzi wa Hemani Mwezrahi. Ee Bwana, Mungu uniokoaye, nimelia mbele zako usiku na mchana.


## Psalms 88:2 (id: 719088002)

2Maombi yangu yafike mbele zako, utegee kilio changu sikio lako.


## Psalms 88:3 (id: 719088003)

3Kwa maana nafsi yangu imejaa taabu, na maisha yangu yanakaribia kaburi.


## Psalms 88:4 (id: 719088004)

4Nimehesabiwa miongoni mwa wale waendao shimoni, niko kama mtu asiye na nguvu.


## Psalms 88:5 (id: 719088005)

5Nimetengwa pamoja na wafu, kama waliochinjwa walalao kaburini, ambao huwakumbuki tena, ambao wamekatiliwa mbali na uangalizi wako.


## Psalms 88:6 (id: 719088006)

6Umenitupa katika shimo lenye kina kirefu sana, katika vina vya giza nene.


## Psalms 88:7 (id: 719088007)

7Ghadhabu yako imekuwa nzito juu yangu, umenigharikisha kwa mawimbi yako yote.


## Psalms 88:8 (id: 719088008)

8Umenitenga na rafiki zangu wa karibu na kunifanya chukizo kwao. Nimezuiliwa, wala siwezi kutoroka;


## Psalms 88:9 (id: 719088009)

9nuru ya macho yangu imefifia kwa ajili ya huzuni. Ee Bwana, ninakuita kila siku, ninakunyooshea wewe mikono yangu.


## Psalms 88:10 (id: 719088010)

10Je, wewe huwaonyesha wafu maajabu yako? Je, wale waliokufa huinuka na kukusifu?


## Psalms 88:11 (id: 719088011)

11Je, upendo wako hutangazwa kaburini, uaminifu wako katika Uharibifu?


## Psalms 88:12 (id: 719088012)

12Je, maajabu yako hujulikana mahali pa giza, au matendo yako ya haki katika nchi ya usahaulifu?


## Psalms 88:13 (id: 719088013)

13Lakini ninakulilia wewe, Ee Bwana, unisaidie; asubuhi maombi yangu huja mbele zako.


## Psalms 88:14 (id: 719088014)

14Ee Bwana, kwa nini unanikataa na kunificha uso wako?


## Psalms 88:15 (id: 719088015)

15Tangu ujana wangu nimeteseka, nikakaribia kifo; nimepatwa na hofu zako, nami nimekata tamaa.


## Psalms 88:16 (id: 719088016)

16Ghadhabu yako imepita juu yangu; hofu zako zimeniangamiza.


## Psalms 88:17 (id: 719088017)

17Mchana kutwa zinanizunguka kama mafuriko; zimenimeza kabisa.


## Psalms 88:18 (id: 719088018)

18Umeniondolea marafiki na wapendwa wangu; giza limekuwa ndilo rafiki yangu wa karibu kuliko wote.


## Psalms 89:1 (id: 719089001)

1Utenzi wa Ethani Mwezrahi. Nitaimba juu ya upendo mkuu wa Bwana milele; kwa kinywa changu nitajulisha uaminifu wako ujulikane kwa vizazi vyote.


## Psalms 89:2 (id: 719089002)

2Nitatangaza kuwa upendo wako unasimama imara milele na uaminifu wako umeuthibitisha mbinguni.


## Psalms 89:3 (id: 719089003)

3Ulisema, “Nimefanya agano na mteule wangu, nimemwapia mtumishi wangu Daudi,


## Psalms 89:4 (id: 719089004)

4‘Nitaimarisha uzao wako milele na kudumisha ufalme wako kwa vizazi vyote.’ ”


## Psalms 89:5 (id: 719089005)

5Ee Bwana, mbingu zinayasifu maajabu yako, uaminifu wako pia katika kusanyiko la watakatifu.


## Psalms 89:6 (id: 719089006)

6Kwa kuwa ni nani katika mbingu anayeweza kulinganishwa na Bwana? Ni nani miongoni mwa viumbe vya mbinguni aliye kama Bwana?


## Psalms 89:7 (id: 719089007)

7Katika kusanyiko la watakatifu, Mungu huogopwa sana, anahofiwa kuliko wote wanaomzunguka.


## Psalms 89:8 (id: 719089008)

8Ee Bwana Mwenye Nguvu Zote, ni nani aliye kama wewe? Ee Bwana, wewe ni mwenye nguvu, na uaminifu wako unakuzunguka.


## Psalms 89:9 (id: 719089009)

9Wewe unatawala bahari yenye msukosuko; wakati mawimbi yake yanapoinuka, wewe unayatuliza.


## Psalms 89:10 (id: 719089010)

10Wewe ulimponda Rahabu kama mmojawapo wa waliochinjwa; kwa mkono wako wenye nguvu, uliwatawanya adui zako.


## Psalms 89:11 (id: 719089011)

11Mbingu ni zako, nayo nchi pia ni yako, uliuwekea ulimwengu msingi pamoja na vyote vilivyomo.


## Psalms 89:12 (id: 719089012)

12Uliumba kaskazini na kusini; Tabori na Hermoni wanaliimbia jina lako kwa furaha.


## Psalms 89:13 (id: 719089013)

13Mkono wako umejaa uwezo; mkono wako una nguvu, mkono wako wa kuume umetukuzwa.


## Psalms 89:14 (id: 719089014)

14Haki na hukumu ndio msingi wa kiti chako cha enzi; upendo na uaminifu vinakutangulia.


## Psalms 89:15 (id: 719089015)

15Heri ni wale ambao wamejifunza kukusifu kwa shangwe, wanaotembea katika mwanga wa uwepo wako, Ee Bwana.


## Psalms 89:16 (id: 719089016)

16Wanashangilia katika jina lako mchana kutwa, wanafurahi katika haki yako.


## Psalms 89:17 (id: 719089017)

17Kwa kuwa wewe ni utukufu na nguvu yao, kwa wema wako unatukuza pembe yetu.


## Psalms 89:18 (id: 719089018)

18Naam, ngao yetu ni mali ya Bwana, na mfalme wetu mali ya Aliye Mtakatifu wa Israeli.


## Psalms 89:19 (id: 719089019)

19Ulizungumza wakati fulani katika maono, kwa watu wako waaminifu, ukasema: “Nimeweka nguvu kwa shujaa, nimemwinua kijana miongoni mwa watu.


## Psalms 89:20 (id: 719089020)

20Nimemwona Daudi, mtumishi wangu, na nimemtia mafuta yangu matakatifu.


## Psalms 89:21 (id: 719089021)

21Kitanga changu kitamtegemeza, hakika mkono wangu utamtia nguvu.


## Psalms 89:22 (id: 719089022)

22Hakuna adui atakayemtoza ushuru, hakuna mtu mwovu atakayemwonea.


## Psalms 89:23 (id: 719089023)

23Nitawaponda adui zake mbele zake na kuwaangamiza watesi wake.


## Psalms 89:24 (id: 719089024)

24Upendo wangu mkamilifu utakuwa pamoja naye, kwa Jina langu pembe yake itatukuzwa.


## Psalms 89:25 (id: 719089025)

25Nitauweka mkono wake juu ya bahari, mkono wake wa kuume juu ya mito.


## Psalms 89:26 (id: 719089026)

26Naye ataniita kwa sauti, ‘Wewe ni Baba yangu, Mungu wangu, Mwamba na Mwokozi wangu.’


## Psalms 89:27 (id: 719089027)

27Nitamteua pia awe mzaliwa wangu wa kwanza, aliyetukuka kuliko wafalme wote wa dunia.


## Psalms 89:28 (id: 719089028)

28Nitadumisha upendo wangu kwake milele, na agano langu naye litakuwa imara.


## Psalms 89:29 (id: 719089029)

29Nitaudumisha uzao wake milele, kiti chake cha enzi kama mbingu zinavyodumu.


## Psalms 89:30 (id: 719089030)

30“Kama wanae wataacha amri yangu na wasifuate sheria zangu,


## Psalms 89:31 (id: 719089031)

31kama wakihalifu maagizo yangu na kutoshika amri zangu,


## Psalms 89:32 (id: 719089032)

32nitaadhibu dhambi yao kwa fimbo, uovu wao kwa kuwapiga,


## Psalms 89:33 (id: 719089033)

33lakini sitauondoa upendo wangu kwake, wala sitausaliti uaminifu wangu kamwe.


## Psalms 89:34 (id: 719089034)

34Mimi sitavunja agano langu wala sitabadili lile ambalo midomo yangu imelitamka.


## Psalms 89:35 (id: 719089035)

35Mara moja na kwa milele, nimeapa kwa utakatifu wangu, nami sitamdanganya Daudi:


## Psalms 89:36 (id: 719089036)

36kwamba uzao wake utaendelea milele, na kiti chake cha enzi kitadumu mbele zangu kama jua;


## Psalms 89:37 (id: 719089037)

37kitaimarishwa milele kama mwezi, shahidi mwaminifu angani.”


## Psalms 89:38 (id: 719089038)

38Lakini wewe umemkataa, umemdharau, umemkasirikia sana mpakwa mafuta wako.


## Psalms 89:39 (id: 719089039)

39Umelikana agano lako na mtumishi wako, na umeinajisi taji yake mavumbini.


## Psalms 89:40 (id: 719089040)

40Umebomoa kuta zake zote, na ngome zake zote umezifanya kuwa magofu.


## Psalms 89:41 (id: 719089041)

41Wote wapitao karibu wamemnyangʼanya mali zake; amekuwa dharau kwa jirani zake.


## Psalms 89:42 (id: 719089042)

42Umeutukuza mkono wa kuume wa adui zake, umewafanya watesi wake wote washangilie.


## Psalms 89:43 (id: 719089043)

43Umegeuza makali ya upanga wake, na hukumpa msaada katika vita.


## Psalms 89:44 (id: 719089044)

44Umeikomesha fahari yake, na kukiangusha kiti chake cha enzi.


## Psalms 89:45 (id: 719089045)

45Umezifupisha siku za ujana wake, umemfunika kwa vazi la aibu.


## Psalms 89:46 (id: 719089046)

46Hata lini, Ee Bwana? Utajificha milele? Ghadhabu yako itawaka kama moto hata lini?


## Psalms 89:47 (id: 719089047)

47Kumbuka jinsi maisha yangu yanavyopita haraka. Ni kwa ubatili kiasi gani umemuumba mwanadamu!


## Psalms 89:48 (id: 719089048)

48Ni mtu gani awezaye kuishi na asione kifo, au kujiokoa mwenyewe kutoka nguvu za kaburi?


## Psalms 89:49 (id: 719089049)

49Ee Bwana, uko wapi upendo wako mkuu wa mwanzoni, ambao katika uaminifu wako ulimwapia Daudi?


## Psalms 89:50 (id: 719089050)

50Bwana kumbuka jinsi mtumishi wako amesimangwa, jinsi ninavyovumilia moyoni mwangu dhihaka za mataifa yote,


## Psalms 89:51 (id: 719089051)

51dhihaka ambazo kwazo adui zako wamenisimanga, Ee Bwana, ambazo kwazo wamesimanga kila hatua ya mpakwa mafuta wako.


## Psalms 89:52 (id: 719089052)

52Msifuni Bwana milele! Amen na Amen.


## Psalms 90:1 (id: 719090001)

1Maombi ya Mose, mtu wa Mungu. Bwana, wewe umekuwa makao yetu katika vizazi vyote.


## Psalms 90:2 (id: 719090002)

2Kabla ya kuzaliwa milima au hujaumba dunia na ulimwengu, wewe ni Mungu tangu milele hata milele.


## Psalms 90:3 (id: 719090003)

3Huwarudisha watu mavumbini, ukisema, “Rudini mavumbini, enyi wanadamu.”


## Psalms 90:4 (id: 719090004)

4Kwa maana kwako miaka elfu ni kama siku moja iliyokwisha pita, au kama kesha la usiku.


## Psalms 90:5 (id: 719090005)

5Unawatowesha wanadamu katika usingizi wa kifo, nao ni kama majani machanga ya asubuhi:


## Psalms 90:6 (id: 719090006)

6ingawa asubuhi yanachipua, ifikapo jioni huwa yamenyauka na kukauka.


## Psalms 90:7 (id: 719090007)

7Tumeangamizwa kwa hasira yako na tumetishwa kwa ghadhabu yako.


## Psalms 90:8 (id: 719090008)

8Umeyaweka maovu yetu mbele yako, dhambi zetu za siri katika nuru ya uwepo wako.


## Psalms 90:9 (id: 719090009)

9Tumeishi siku zetu zote chini ya ghadhabu yako, tunamaliza miaka yetu kwa kuomboleza.


## Psalms 90:10 (id: 719090010)

10Siku zetu za kuishi ni miaka sabini, au miaka themanini ikiwa tuna nguvu, lakini yote ni ya shida na taabu, nazo zapita haraka, nasi twatoweka.


## Psalms 90:11 (id: 719090011)

11Ni nani ajuaye nguvu za hasira yako? Kwa maana ghadhabu yako ni kubwa kama hofu tunayopaswa kuwa nayo kwako.


## Psalms 90:12 (id: 719090012)

12Tufundishe kuzihesabu siku zetu vizuri, ili tujipatie moyo wa hekima.


## Psalms 90:13 (id: 719090013)

13Ee Bwana, uwe na huruma! Utakawia hata lini? Wahurumie watumishi wako.


## Psalms 90:14 (id: 719090014)

14Tushibishe asubuhi kwa upendo wako usiokoma, ili tuweze kuimba kwa shangwe na kufurahi siku zetu zote.


## Psalms 90:15 (id: 719090015)

15Utufurahishe kulingana na siku ulizotuadhibu, kulingana na miaka tuliyotaabika.


## Psalms 90:16 (id: 719090016)

16Matendo yako na yaonekane kwa watumishi wako, utukufu wako kwa watoto wao.


## Psalms 90:17 (id: 719090017)

17Wema wa Bwana Mungu wetu uwe juu yetu; uzithibitishe kazi za mikono yetu: naam, uzithibitishe kazi za mikono yetu.


## Psalms 91:1 (id: 719091001)

1Yeye akaaye mahali pa salama pake Yeye Aliye Juu Sana, atadumu katika uvuli wake Mwenyezi.


## Psalms 91:2 (id: 719091002)

2Nitasema kumhusu Bwana, “Yeye ndiye kimbilio langu na ngome yangu, Mungu wangu, ambaye ninamtumaini.”


## Psalms 91:3 (id: 719091003)

3Hakika yeye ataniokoa na mtego wa mwindaji, na maradhi ya kuambukiza ya kuua.


## Psalms 91:4 (id: 719091004)

4Atakufunika kwa manyoya yake, chini ya mbawa zake utapata kimbilio, uaminifu wake utakuwa ngao na kinga yako.


## Psalms 91:5 (id: 719091005)

5Hutaogopa vitisho vya usiku, wala mshale urukao mchana,


## Psalms 91:6 (id: 719091006)

6wala maradhi ya kuambukiza yanayonyemelea gizani, wala tauni iharibuyo adhuhuri.


## Psalms 91:7 (id: 719091007)

7Ijapo watu elfu wataangukia kando yako, kumi elfu mkono wako wa kuume, lakini haitakukaribia wewe.


## Psalms 91:8 (id: 719091008)

8Utatazama tu kwa macho yako na kuona adhabu ya waovu.


## Psalms 91:9 (id: 719091009)

9Kama ukimfanya Aliye Juu Sana kuwa makao yako: naam, Bwana ambaye ni kimbilio langu,


## Psalms 91:10 (id: 719091010)

10basi hakuna madhara yatakayokupata wewe, hakuna maafa yataikaribia hema yako.


## Psalms 91:11 (id: 719091011)

11Kwa kuwa atawaagiza malaika zake kwa ajili yako, wakulinde katika njia zako zote.


## Psalms 91:12 (id: 719091012)

12Mikononi mwao watakuinua, ili usijikwae mguu wako kwenye jiwe.


## Psalms 91:13 (id: 719091013)

13Utawakanyaga simba na nyoka wakali, simba mkubwa na nyoka utawaponda kwa miguu.


## Psalms 91:14 (id: 719091014)

14Bwana asema, “Kwa kuwa ananipenda, nitamwokoa; nitamlinda, kwa kuwa analikiri Jina langu.


## Psalms 91:15 (id: 719091015)

15Ataniita, nami nitamjibu; nitakuwa pamoja naye katika taabu, nitamwokoa na kumheshimu.


## Psalms 91:16 (id: 719091016)

16Kwa siku nyingi nitamshibisha na kumwonyesha wokovu wangu.”


## Psalms 92:1 (id: 719092001)

1Zaburi. Wimbo wa siku ya Sabato. Ni vyema kumshukuru Bwana na kuliimbia jina lako, Ee Uliye Juu Sana,


## Psalms 92:2 (id: 719092002)

2kuutangaza upendo wako asubuhi, na uaminifu wako wakati wa usiku,


## Psalms 92:3 (id: 719092003)

3kwa zeze yenye nyuzi kumi na kwa sauti ya kinubi.


## Psalms 92:4 (id: 719092004)

4Ee Bwana, kwa kuwa matendo yako yamenifurahisha, nitaziimba kwa shangwe kazi za mikono yako.


## Psalms 92:5 (id: 719092005)

5Ee Bwana, tazama jinsi yalivyo makuu matendo yako, tazama jinsi yalivyo ya kina mawazo yako!


## Psalms 92:6 (id: 719092006)

6Mjinga hafahamu, mpumbavu haelewi,


## Psalms 92:7 (id: 719092007)

7ingawa waovu huchipua kama majani na wote watendao mabaya wanastawi, wataangamizwa milele.


## Psalms 92:8 (id: 719092008)

8Bali wewe, Ee Bwana, utatukuzwa milele.


## Psalms 92:9 (id: 719092009)

9Ee Bwana, hakika adui zako, hakika adui zako wataangamia. Wote watendao mabaya watatawanyika.


## Psalms 92:10 (id: 719092010)

10Umeitukuza pembe yangu kama ile ya nyati dume, mafuta mazuri yamemiminwa juu yangu.


## Psalms 92:11 (id: 719092011)

11Macho yangu yamewaona adui zangu wakishindwa, masikio yangu yamesikia maangamizi ya adui zangu waovu.


## Psalms 92:12 (id: 719092012)

12Wenye haki watastawi kama mtende, watakuwa kama mwerezi wa Lebanoni,


## Psalms 92:13 (id: 719092013)

13waliopandwa katika nyumba ya Bwana, watastawi katika nyua za Mungu wetu.


## Psalms 92:14 (id: 719092014)

14Wakati wa uzee watakuwa bado wanazaa matunda, watakuwa wabichi tena wamejaa nguvu,


## Psalms 92:15 (id: 719092015)

15wakitangaza, “Bwana ni mkamilifu; yeye ni Mwamba wangu, na ndani yake hamna uovu.”


## Psalms 93:1 (id: 719093001)

1Bwana anatawala, amejivika utukufu; Bwana amejivika utukufu tena amejivika nguvu. Dunia imewekwa imara, haitaondoshwa.


## Psalms 93:2 (id: 719093002)

2Kiti chako cha enzi kimekuwa thabiti tangu zamani; wewe umekuwako tangu milele.


## Psalms 93:3 (id: 719093003)

3Bahari zimeinua, Ee Bwana, bahari zimeinua sauti zake; bahari zimeinua sauti za mawimbi yake.


## Psalms 93:4 (id: 719093004)

4Yeye ni mkuu kuliko ngurumo ya maji makuu, ni mkuu kuliko mawimbi ya bahari: Bwana aishiye juu sana ni mkuu.


## Psalms 93:5 (id: 719093005)

5Ee Bwana, sheria zako ni imara; utakatifu umepamba nyumba yako pasipo mwisho.


## Psalms 94:1 (id: 719094001)

1Ee Bwana, ulipizaye kisasi, Ee Mungu ulipizaye kisasi, uangaze sasa.


## Psalms 94:2 (id: 719094002)

2Ee Mhukumu wa dunia, inuka, uwalipize wenye kiburi kama wanavyostahili.


## Psalms 94:3 (id: 719094003)

3Hata lini, waovu, Ee Bwana, hata lini waovu watashangilia?


## Psalms 94:4 (id: 719094004)

4Wanamimina maneno ya kiburi, watenda mabaya wote wamejaa majivuno.


## Psalms 94:5 (id: 719094005)

5Ee Bwana, wanawaponda watu wako, wanawaonea urithi wako.


## Psalms 94:6 (id: 719094006)

6Wanamchinja mjane na mgeni, na kuwaua yatima.


## Psalms 94:7 (id: 719094007)

7Nao husema, “Bwana haoni, Mungu wa Yakobo hafahamu.”


## Psalms 94:8 (id: 719094008)

8Sikizeni, enyi wajinga miongoni mwa watu; enyi wapumbavu, lini mtakuwa na hekima?


## Psalms 94:9 (id: 719094009)

9Je, aliyeweka sikio asisikie? Aliyeumba jicho asione?


## Psalms 94:10 (id: 719094010)

10Je, anayeadhibisha mataifa asiadhibu? Je, awafundishaye wanadamu asiwe na maarifa?


## Psalms 94:11 (id: 719094011)

11Bwana anajua mawazo ya mwanadamu; anajua kwamba ni ubatili.


## Psalms 94:12 (id: 719094012)

12Ee Bwana, heri mtu anayeadhibishwa na wewe, mtu unayemfundisha kwa sheria yako,


## Psalms 94:13 (id: 719094013)

13unampa utulivu siku za shida, mpaka shimo litakapokuwa limechimbwa kwa ajili ya mwovu.


## Psalms 94:14 (id: 719094014)

14Kwa kuwa Bwana hatawakataa watu wake, hatauacha urithi wake.


## Psalms 94:15 (id: 719094015)

15Hukumu itasimamishwa tena kwenye haki, wote walio na mioyo minyofu wataifuata.


## Psalms 94:16 (id: 719094016)

16Ni nani atakayeinuka dhidi ya mwovu kwa ajili yangu? Ni nani atakayenikinga dhidi ya watenda maovu?


## Psalms 94:17 (id: 719094017)

17Kama Bwana asingelinisaidia upesi, ningelikuwa ninaishi katika ukimya wa kifo.


## Psalms 94:18 (id: 719094018)

18Niliposema, “Mguu wangu unateleza,” Ee Bwana, upendo wako ulinishikilia.


## Psalms 94:19 (id: 719094019)

19Wakati wasiwasi ulipokuwa mwingi ndani yangu, faraja yako ilinipa furaha nafsini mwangu.


## Psalms 94:20 (id: 719094020)

20Je, kiti cha utawala wa udhalimu kitajiunga nawe, ule utawala uletao taabu kutokana na sheria zake?


## Psalms 94:21 (id: 719094021)

21Huungana kuwashambulia wenye haki, kuwahukumu kufa wasio na hatia.


## Psalms 94:22 (id: 719094022)

22Lakini Bwana amekuwa ngome yangu, na Mungu wangu amekuwa mwamba ninaoukimbilia.


## Psalms 94:23 (id: 719094023)

23Yeye atawalipa kwa ajili ya dhambi zao na atawaangamiza kwa ajili ya maovu yao; Bwana Mungu wetu atawaangamiza.


## Psalms 95:1 (id: 719095001)

1Njooni, tumwimbie Bwana kwa furaha; tumfanyie kelele za shangwe Mwamba wa wokovu wetu.


## Psalms 95:2 (id: 719095002)

2Tuje mbele zake kwa shukrani, tumtukuze kwa vinanda na nyimbo.


## Psalms 95:3 (id: 719095003)

3Kwa kuwa Bwana ni Mungu mkuu, mfalme mkuu juu ya miungu yote.


## Psalms 95:4 (id: 719095004)

4Mkononi mwake mna vilindi vya dunia, na vilele vya milima ni mali yake.


## Psalms 95:5 (id: 719095005)

5Bahari ni yake, kwani ndiye aliifanya, na mikono yake iliumba nchi kavu.


## Psalms 95:6 (id: 719095006)

6Njooni, tusujudu, tumwabudu, tupige magoti mbele za Bwana Muumba wetu,


## Psalms 95:7 (id: 719095007)

7kwa maana yeye ndiye Mungu wetu, na sisi ni watu wa malisho yake, kondoo chini ya utunzaji wake. Kama mkiisikia sauti yake leo,


## Psalms 95:8 (id: 719095008)

8msiifanye mioyo yenu migumu kama mlivyofanya kule Meriba, kama mlivyofanya siku ile kule Masa jangwani,


## Psalms 95:9 (id: 719095009)

9ambapo baba zenu walinijaribu na kunipima, ingawa walikuwa wameyaona matendo yangu.


## Psalms 95:10 (id: 719095010)

10Kwa miaka arobaini nilikasirikia kizazi kile, nikasema, “Hawa ni taifa ambalo mioyo yao imepotoka, nao hawajazijua njia zangu.”


## Psalms 95:11 (id: 719095011)

11Hivyo nikatangaza kwa kiapo katika hasira yangu, “Kamwe hawataingia rahani mwangu.”


## Psalms 96:1 (id: 719096001)

1Mwimbieni Bwana wimbo mpya; mwimbieni Bwana dunia yote.


## Psalms 96:2 (id: 719096002)

2Mwimbieni Bwana, lisifuni jina lake; tangazeni wokovu wake siku baada ya siku.


## Psalms 96:3 (id: 719096003)

3Tangazeni utukufu wake katikati ya mataifa, matendo yake ya ajabu miongoni mwa mataifa yote.


## Psalms 96:4 (id: 719096004)

4Kwa kuwa Bwana ni mkuu mwenye kustahili kusifiwa kuliko wote; yeye ni wa kuogopwa kuliko miungu yote.


## Psalms 96:5 (id: 719096005)

5Kwa maana miungu yote ya mataifa ni sanamu, lakini Bwana aliziumba mbingu.


## Psalms 96:6 (id: 719096006)

6Fahari na enzi viko mbele yake; nguvu na utukufu vimo patakatifu pake.


## Psalms 96:7 (id: 719096007)

7Mpeni Bwana, enyi jamaa za mataifa, mpeni Bwana utukufu na nguvu.


## Psalms 96:8 (id: 719096008)

8Mpeni Bwana utukufu unaostahili jina lake; leteni sadaka na mje katika nyua zake.


## Psalms 96:9 (id: 719096009)

9Mwabuduni Bwana katika uzuri wa utakatifu wake; dunia yote na itetemeke mbele zake.


## Psalms 96:10 (id: 719096010)

10Katikati ya mataifa semeni, “Bwana anatawala.” Ulimwengu ameuweka imara, hauwezi kusogezwa; atawahukumu watu kwa uadilifu.


## Psalms 96:11 (id: 719096011)

11Mbingu na zishangilie, nchi na ifurahi; bahari na ivume, na vyote vilivyomo ndani yake;


## Psalms 96:12 (id: 719096012)

12mashamba na yashangilie, pamoja na vyote vilivyomo ndani yake. Kisha miti yote ya msituni itaimba kwa furaha;


## Psalms 96:13 (id: 719096013)

13itaimba mbele za Bwana kwa maana anakuja, anakuja kuihukumu dunia. Ataihukumu dunia kwa haki, na mataifa katika kweli yake.


## Psalms 97:1 (id: 719097001)

1Bwana anatawala, nchi na ifurahi, visiwa vyote vishangilie.


## Psalms 97:2 (id: 719097002)

2Mawingu na giza nene vinamzunguka, haki na hukumu ndio msingi wa kiti chake cha enzi.


## Psalms 97:3 (id: 719097003)

3Moto hutangulia mbele zake na huteketeza adui zake pande zote.


## Psalms 97:4 (id: 719097004)

4Umeme wake wa radi humulika dunia, nchi huona na kutetemeka.


## Psalms 97:5 (id: 719097005)

5Milima huyeyuka kama nta mbele za Bwana, mbele za Bwana wa dunia yote.


## Psalms 97:6 (id: 719097006)

6Mbingu zinatangaza haki yake, na mataifa yote huona utukufu wake.


## Psalms 97:7 (id: 719097007)

7Wote waabuduo sanamu waaibishwa, wale wajisifiao sanamu: mwabuduni yeye, enyi miungu yote!


## Psalms 97:8 (id: 719097008)

8Sayuni husikia na kushangilia, vijiji vya Yuda vinafurahi kwa sababu ya hukumu zako, Ee Bwana.


## Psalms 97:9 (id: 719097009)

9Kwa kuwa wewe, Ee Bwana, ndiwe Uliye Juu Sana kuliko dunia yote; umetukuka sana juu ya miungu yote.


## Psalms 97:10 (id: 719097010)

10Wale wanaompenda Bwana na wauchukie uovu, kwa maana yeye hulinda maisha ya waaminifu wake na kuwaokoa kutoka mkononi mwa mwovu.


## Psalms 97:11 (id: 719097011)

11Nuru huangaza wenye haki na furaha kwa watu wanyofu wa moyo.


## Psalms 97:12 (id: 719097012)

12Furahini katika Bwana, ninyi mlio wenye haki, lisifuni jina lake takatifu.


## Psalms 98:1 (id: 719098001)

1Zaburi. Mwimbieni Bwana wimbo mpya, kwa maana ametenda mambo ya ajabu; kitanga chake cha kuume na mkono wake mtakatifu umemfanyia wokovu.


## Psalms 98:2 (id: 719098002)

2Bwana ameufanya wokovu wake ujulikane na amedhihirisha haki yake kwa mataifa.


## Psalms 98:3 (id: 719098003)

3Ameukumbuka upendo wake na uaminifu wake kwa nyumba ya Israeli; miisho yote ya dunia imeuona wokovu wa Mungu wetu.


## Psalms 98:4 (id: 719098004)

4Mpigieni Bwana kelele za shangwe, dunia yote, ipaze sauti kwa nyimbo za shangwe na vinanda;


## Psalms 98:5 (id: 719098005)

5mwimbieni Bwana kwa kinubi, kwa kinubi na sauti za kuimba,


## Psalms 98:6 (id: 719098006)

6kwa tarumbeta na mvumo wa baragumu za pembe za kondoo dume: shangilieni kwa furaha mbele za Bwana, aliye Mfalme.


## Psalms 98:7 (id: 719098007)

7Bahari na ivume na kila kiliomo ndani yake, dunia na wote wakaao ndani yake.


## Psalms 98:8 (id: 719098008)

8Mito na ipige makofi, milima na iimbe pamoja kwa furaha,


## Psalms 98:9 (id: 719098009)

9vyote na viimbe mbele za Bwana, kwa maana yuaja kuhukumu dunia. Atahukumu dunia kwa haki na mataifa kwa haki.


## Psalms 99:1 (id: 719099001)

1Bwana anatawala, mataifa na yatetemeke; anakalia kiti cha enzi katikati ya makerubi, dunia na itikisike.


## Psalms 99:2 (id: 719099002)

2Bwana ni mkuu katika Sayuni; ametukuzwa juu ya mataifa yote.


## Psalms 99:3 (id: 719099003)

3Wanalisifu jina lako ambalo ni kuu na la kuogopwa: yeye ni mtakatifu!


## Psalms 99:4 (id: 719099004)

4Mfalme ni mwenye nguvu na hupenda haki, wewe umethibitisha adili; katika Yakobo umefanya yaliyo haki na sawa.


## Psalms 99:5 (id: 719099005)

5Mtukuzeni Bwana Mungu wetu, na mkaabudu katika mahali pa kuwekea miguu yake; yeye ni mtakatifu.


## Psalms 99:6 (id: 719099006)

6Mose na Aroni walikuwa miongoni mwa makuhani wake, Samweli alikuwa miongoni mwa walioliitia jina lake; walimwita Bwana, naye aliwajibu.


## Psalms 99:7 (id: 719099007)

7Alizungumza nao kutoka nguzo ya wingu; walizishika sheria zake na amri alizowapa.


## Psalms 99:8 (id: 719099008)

8Ee Bwana, wetu, ndiwe uliyewajibu, kwa Israeli ulikuwa Mungu mwenye kusamehe, ingawa uliadhibu matendo yao mabaya.


## Psalms 99:9 (id: 719099009)

9Mtukuzeni Bwana Mungu wetu, mwabuduni kwenye mlima wake mtakatifu, kwa maana Bwana Mungu wetu ni mtakatifu.


## Psalms 100:1 (id: 719100001)

1Zaburi ya shukrani. Mpigieni Bwana kelele za shangwe, dunia yote.


## Psalms 100:2 (id: 719100002)

2Mwabuduni Bwana kwa furaha; njooni mbele zake kwa nyimbo za shangwe.


## Psalms 100:3 (id: 719100003)

3Jueni kwamba Bwana ndiye Mungu. Yeye ndiye alituumba, sisi tu mali yake; sisi tu watu wake, kondoo wa malisho yake.


## Psalms 100:4 (id: 719100004)

4Ingieni malangoni mwake kwa shukrani na katika nyua zake kwa kusifu, mshukuruni yeye na kulisifu jina lake.


## Psalms 100:5 (id: 719100005)

5Kwa maana Bwana ni mwema na upendo wake wadumu milele; uaminifu wake unadumu kwa vizazi vyote.


## Psalms 101:1 (id: 719101001)

1Zaburi ya Daudi. Nitaimba juu ya upendo wako na haki yako; kwako wewe, Ee Bwana, nitaimba sifa.


## Psalms 101:2 (id: 719101002)

2Nitazingatia kuishi maisha yasiyo na lawama: utakuja kwangu lini? Nitatembea nyumbani mwangu kwa moyo usio na lawama.


## Psalms 101:3 (id: 719101003)

3Sitaweka mbele ya macho yangu kitu kiovu. Ninayachukia matendo ya watu wasio na imani; hawatashikamana nami.


## Psalms 101:4 (id: 719101004)

4Moyo wa ukaidi utakuwa mbali nami; nitajitenga na kila ubaya.


## Psalms 101:5 (id: 719101005)

5Kila amsingiziaye jirani yake kwa siri, huyo nitamnyamazisha; mwenye macho ya dharau na moyo wa kiburi huyo sitamvumilia.


## Psalms 101:6 (id: 719101006)

6Macho yangu yatawaelekea waaminifu katika nchi, ili waweze kuishi pamoja nami; yeye ambaye moyo wake hauna lawama atanitumikia.


## Psalms 101:7 (id: 719101007)

7Mdanganyifu hatakaa nyumbani mwangu, yeye asemaye kwa uongo hatasimama mbele yangu.


## Psalms 101:8 (id: 719101008)

8Kila asubuhi nitawanyamazisha waovu wote katika nchi; nitamkatilia mbali kila mtenda mabaya kutoka mji wa Bwana.


## Psalms 102:1 (id: 719102001)

1Maombi ya mtu aliyechoka. Anapoteseka na kumimina malalamiko yake kwa Bwana. Ee Bwana, usikie maombi yangu, kilio changu cha kuomba msaada kikufikie.


## Psalms 102:2 (id: 719102002)

2Usinifiche uso wako ninapokuwa katika shida. Unitegee sikio lako, ninapoita, unijibu kwa upesi.


## Psalms 102:3 (id: 719102003)

3Kwa kuwa siku zangu zinatoweka kama moshi, mifupa yangu inaungua kama kaa la moto.


## Psalms 102:4 (id: 719102004)

4Moyo wangu umefifia na kunyauka kama jani, ninasahau kula chakula changu.


## Psalms 102:5 (id: 719102005)

5Kwa sababu ya kusononeka kwangu kwa uchungu, nimebakia ngozi na mifupa.


## Psalms 102:6 (id: 719102006)

6Nimekuwa kama bundi wa jangwani, kama bundi kwenye magofu.


## Psalms 102:7 (id: 719102007)

7Nilalapo sipati usingizi, nimekuwa kama ndege mpweke kwenye paa la nyumba.


## Psalms 102:8 (id: 719102008)

8Mchana kutwa adui zangu hunidhihaki, wale wanaonizunguka hutumia jina langu kama laana.


## Psalms 102:9 (id: 719102009)

9Ninakula majivu kama chakula changu na nimechanganya kinywaji changu na machozi


## Psalms 102:10 (id: 719102010)

10kwa sababu ya ghadhabu yako kuu, kwa maana umeniinua na kunitupa kando.


## Psalms 102:11 (id: 719102011)

11Siku zangu ni kama kivuli cha jioni, ninanyauka kama jani.


## Psalms 102:12 (id: 719102012)

12Lakini wewe, Ee Bwana, umeketi katika kiti chako cha enzi milele, sifa zako za ukuu zaendelea vizazi vyote.


## Psalms 102:13 (id: 719102013)

13Utainuka na kuihurumia Sayuni, kwa maana ni wakati wa kumwonyesha wema; wakati uliokubalika umewadia.


## Psalms 102:14 (id: 719102014)

14Kwa maana mawe yake ni ya thamani kwa watumishi wako, vumbi lake lenyewe hulionea huruma.


## Psalms 102:15 (id: 719102015)

15Mataifa wataogopa jina la Bwana, wafalme wote wa dunia watauheshimu utukufu wako.


## Psalms 102:16 (id: 719102016)

16Kwa maana Bwana ataijenga tena Sayuni na kutokea katika utukufu wake.


## Psalms 102:17 (id: 719102017)

17Ataitikia maombi ya mtu mkiwa, wala hatadharau hoja yao.


## Psalms 102:18 (id: 719102018)

18Hili na liandikwe kwa ajili ya kizazi kijacho, ili taifa litakaloumbwa baadaye waweze kumsifu Bwana:


## Psalms 102:19 (id: 719102019)

19“Bwana alitazama chini kutoka patakatifu pake palipo juu, kutoka mbinguni alitazama dunia,


## Psalms 102:20 (id: 719102020)

20kusikiliza vilio vya uchungu vya wafungwa na kuwaweka huru wale waliohukumiwa kufa.”


## Psalms 102:21 (id: 719102021)

21Kwa hiyo jina la Bwana latangazwa huko Sayuni na sifa zake katika Yerusalemu,


## Psalms 102:22 (id: 719102022)

22wakati mataifa na falme zitakapokusanyika ili kumwabudu Bwana.


## Psalms 102:23 (id: 719102023)

23Katika kuishi kwangu alivunja nguvu zangu, akafupisha siku zangu.


## Psalms 102:24 (id: 719102024)

24Ndipo niliposema: “Ee Mungu wangu, usinichukue katikati ya siku zangu; miaka yako inaendelea vizazi vyote.


## Psalms 102:25 (id: 719102025)

25Hapo mwanzo uliweka misingi ya dunia, nazo mbingu ni kazi ya mikono yako.


## Psalms 102:26 (id: 719102026)

26Hizi zitatoweka, lakini wewe utadumu, zote zitachakaa kama vazi. Utazibadilisha kama nguo nazo zitaondoshwa.


## Psalms 102:27 (id: 719102027)

27Lakini wewe, U yeye yule, nayo miaka yako haikomi kamwe.


## Psalms 102:28 (id: 719102028)

28Watoto wa watumishi wako wataishi mbele zako; wazao wao wataimarishwa mbele zako.”


## Psalms 103:1 (id: 719103001)

1Zaburi ya Daudi. Ee nafsi yangu, umhimidi Bwana. Vyote vilivyomo ndani yangu vilihimidi jina lake takatifu.


## Psalms 103:2 (id: 719103002)

2Ee nafsi yangu, umhimidi Bwana, wala usisahau wema wake wote,


## Psalms 103:3 (id: 719103003)

3akusamehe dhambi zako zote, akuponya magonjwa yako yote,


## Psalms 103:4 (id: 719103004)

4aukomboa uhai wako na kaburi, akuvika taji ya upendo na huruma,


## Psalms 103:5 (id: 719103005)

5atosheleza mahitaji yako kwa vitu vyema, ili ujana wako uhuishwe kama wa tai.


## Psalms 103:6 (id: 719103006)

6Bwana hutenda haki, naye huwapa hukumu ya haki wote wanaoonewa.


## Psalms 103:7 (id: 719103007)

7Alijulisha Mose njia zake, na wana wa Israeli matendo yake.


## Psalms 103:8 (id: 719103008)

8Bwana ni mwingi wa huruma na mwenye neema; si mwepesi wa hasira, bali amejaa upendo.


## Psalms 103:9 (id: 719103009)

9Yeye hatalaumu siku zote, wala haweki hasira yake milele,


## Psalms 103:10 (id: 719103010)

10yeye hatutendei kulingana na dhambi zetu wala hatupatilizi kwa kadiri ya maovu yetu.


## Psalms 103:11 (id: 719103011)

11Kama vile mbingu zilivyo juu ya dunia sana, ndivyo wema wake ulivyo mwingi kwa wanaomcha;


## Psalms 103:12 (id: 719103012)

12kama mashariki ilivyo mbali na magharibi, ndivyo Mungu alivyoziweka dhambi zetu mbali nasi.


## Psalms 103:13 (id: 719103013)

13Kama baba alivyo na huruma kwa watoto wake, ndivyo Bwana anavyowahurumia wale wanaomcha;


## Psalms 103:14 (id: 719103014)

14kwa kuwa anajua tulivyoumbwa, anakumbuka kwamba sisi tu mavumbi.


## Psalms 103:15 (id: 719103015)

15Kuhusu mwanadamu, siku zake ni kama majani, anachanua kama ua la shambani;


## Psalms 103:16 (id: 719103016)

16upepo huvuma juu yake nalo hutoweka, mahali pake hapalikumbuki tena.


## Psalms 103:17 (id: 719103017)

17Lakini kutoka milele hata milele upendo wa Bwana uko kwa wale wamchao, nayo haki yake kwa watoto wa watoto wao:


## Psalms 103:18 (id: 719103018)

18kwa wale walishikao agano lake na kukumbuka kuyatii mausia yake.


## Psalms 103:19 (id: 719103019)

19Bwana ameweka imara kiti chake cha enzi mbinguni, ufalme wake unatawala juu ya vyote.


## Psalms 103:20 (id: 719103020)

20Mhimidini Bwana, enyi malaika zake, ninyi mlio mashujaa mnaozitii amri zake, ninyi mnaotii neno lake.


## Psalms 103:21 (id: 719103021)

21Mhimidini Bwana, ninyi jeshi lake lote la mbinguni, ninyi watumishi wake mnaofanya mapenzi yake.


## Psalms 103:22 (id: 719103022)

22Mhimidini Bwana, kazi zake zote kila mahali katika milki yake. Ee nafsi yangu, umhimidi Bwana.


## Psalms 104:1 (id: 719104001)

1Ee nafsi yangu, umhimidi Bwana. Ee Bwana Mungu wangu, wewe ni mkuu sana, umejivika utukufu na enzi.


## Psalms 104:2 (id: 719104002)

2Amejifunika katika nuru kama vile kwa vazi, amezitandaza mbingu kama hema


## Psalms 104:3 (id: 719104003)

3na kuziweka nguzo za orofa yake juu ya maji. Huyafanya mawingu kuwa gari lake, na hupanda kwenye mbawa za upepo.


## Psalms 104:4 (id: 719104004)

4Huzifanya pepo kuwa wajumbe wake, miali ya moto watumishi wake.


## Psalms 104:5 (id: 719104005)

5Ameiweka dunia kwenye misingi yake, haiwezi kamwe kuondoshwa.


## Psalms 104:6 (id: 719104006)

6Uliifunika kwa kilindi kama kwa vazi, maji yalisimama juu ya milima.


## Psalms 104:7 (id: 719104007)

7Lakini kwa kukemea kwako maji yalikimbia, kwa sauti ya radi yako yakatoroka,


## Psalms 104:8 (id: 719104008)

8yakapanda milima, yakateremka mabondeni, hadi mahali pale ulipoyakusudia.


## Psalms 104:9 (id: 719104009)

9Uliyawekea mpaka ambao hayawezi kuuvuka, kamwe hayataifunika dunia tena.


## Psalms 104:10 (id: 719104010)

10Huzifanya chemchemi zimwage maji mabondeni, hutiririka kati ya milima.


## Psalms 104:11 (id: 719104011)

11Huwapa maji wanyama wote wa kondeni, punda\-mwitu huzima kiu yao.


## Psalms 104:12 (id: 719104012)

12Ndege wa angani hufanya viota kando ya maji, huimba katikati ya matawi.


## Psalms 104:13 (id: 719104013)

13Huinyeshea milima kutoka orofa zake, dunia inatoshelezwa kwa matunda ya kazi yake.


## Psalms 104:14 (id: 719104014)

14Huyafanya majani ya mifugo yaote, na mimea kwa watu kulima, wajipatie chakula kutoka ardhini:


## Psalms 104:15 (id: 719104015)

15divai ya kuufurahisha moyo wa mwanadamu, mafuta kwa ajili ya kungʼarisha uso wake, na mkate wa kutia mwili nguvu.


## Psalms 104:16 (id: 719104016)

16Miti ya Bwana inanyeshewa vizuri, mierezi ya Lebanoni aliyoipanda.


## Psalms 104:17 (id: 719104017)

17Humo ndege hufanya viota vyao, korongo ana nyumba yake kwenye msunobari.


## Psalms 104:18 (id: 719104018)

18Milima mirefu ni makao ya mbuzi\-mwitu, majabali ni kimbilio la pelele.


## Psalms 104:19 (id: 719104019)

19Mwezi hugawanya majira, na jua hutambua wakati wake wa kutua.


## Psalms 104:20 (id: 719104020)

20Unaleta giza, kunakuwa usiku, wanyama wote wa mwituni huzurura.


## Psalms 104:21 (id: 719104021)

21Simba hunguruma kwa mawindo yao, na kutafuta chakula chao kutoka kwa Mungu.


## Psalms 104:22 (id: 719104022)

22Jua huchomoza, nao huondoka, hurudi na kulala katika mapango yao.


## Psalms 104:23 (id: 719104023)

23Kisha mwanadamu huenda kazini mwake, katika kazi yake mpaka jioni.


## Psalms 104:24 (id: 719104024)

24Ee Bwana, jinsi matendo yako yalivyo mengi! Kwa hekima ulizifanya zote, dunia imejaa viumbe vyako.


## Psalms 104:25 (id: 719104025)

25Pale kuna bahari, kubwa na yenye nafasi tele, imejaa viumbe visivyo na idadi, vitu vyenye uhai vikubwa na vidogo.


## Psalms 104:26 (id: 719104026)

26Huko meli huenda na kurudi, pia Lewiathani, uliyemuumba acheze ndani yake.


## Psalms 104:27 (id: 719104027)

27Hawa wote wanakutazamia wewe, uwape chakula chao kwa wakati wake.


## Psalms 104:28 (id: 719104028)

28Wakati unapowapa, wanakikusanya, unapofumbua mkono wako, wao wanashibishwa mema.


## Psalms 104:29 (id: 719104029)

29Unapoficha uso wako, wanapata hofu, unapoondoa pumzi yao, wanakufa na kurudi mavumbini.


## Psalms 104:30 (id: 719104030)

30Unapopeleka Roho wako, wanaumbwa, nawe huufanya upya uso wa dunia.


## Psalms 104:31 (id: 719104031)

31Utukufu wa Bwana na udumu milele, Bwana na azifurahie kazi zake:


## Psalms 104:32 (id: 719104032)

32yeye aitazamaye dunia, nayo ikatetemeka, aigusaye milima, nayo ikatoa moshi.


## Psalms 104:33 (id: 719104033)

33Nitamwimbia Bwana maisha yangu yote; nitaimba sifa kwa Mungu wangu muda wote ninaoishi.


## Psalms 104:34 (id: 719104034)

34Kutafakari kwangu na kumpendeze yeye, ninapofurahi katika Bwana.


## Psalms 104:35 (id: 719104035)

35Lakini wenye dhambi na watoweke katika dunia na waovu wasiwepo tena. Ee nafsi yangu, msifu Bwana. Msifuni Bwana.


## Psalms 105:1 (id: 719105001)

1Mshukuruni Bwana, liitieni jina lake, wajulisheni mataifa yale aliyoyatenda.


## Psalms 105:2 (id: 719105002)

2Mwimbieni yeye, mwimbieni yeye sifa, waambieni matendo yake yote ya ajabu.


## Psalms 105:3 (id: 719105003)

3Lishangilieni jina lake takatifu, mioyo ya wale wamtafutao Bwana na ifurahi.


## Psalms 105:4 (id: 719105004)

4Mtafuteni Bwana na nguvu zake, utafuteni uso wake siku zote.


## Psalms 105:5 (id: 719105005)

5Kumbuka matendo ya ajabu aliyoyafanya, miujiza yake na hukumu alizozitamka,


## Psalms 105:6 (id: 719105006)

6enyi wazao wa Abrahamu mtumishi wake, enyi wana wa Yakobo, wateule wake.


## Psalms 105:7 (id: 719105007)

7Yeye ndiye Bwana Mungu wetu, hukumu zake zimo duniani pote.


## Psalms 105:8 (id: 719105008)

8Hulikumbuka agano lake milele, neno ambalo aliamuru, kwa vizazi elfu,


## Psalms 105:9 (id: 719105009)

9agano alilolifanya na Abrahamu, kiapo alichomwapia Isaki.


## Psalms 105:10 (id: 719105010)

10Alilithibitisha kwa Yakobo kuwa amri, kwa Israeli liwe agano la milele:


## Psalms 105:11 (id: 719105011)

11“Nitakupa wewe nchi ya Kanaani kuwa sehemu utakayoirithi.”


## Psalms 105:12 (id: 719105012)

12Walipokuwa wachache kwa idadi, wachache sana na wageni ndani yake,


## Psalms 105:13 (id: 719105013)

13walitangatanga kutoka taifa moja hadi jingine, kutoka ufalme mmoja hadi mwingine.


## Psalms 105:14 (id: 719105014)

14Hakuruhusu mtu yeyote awaonee; kwa ajili yao aliwakemea wafalme, akisema:


## Psalms 105:15 (id: 719105015)

15“Msiwaguse niliowatia mafuta; msiwadhuru manabii wangu.”


## Psalms 105:16 (id: 719105016)

16Akaiita njaa juu ya nchi na kuharibu chakula chao chote,


## Psalms 105:17 (id: 719105017)

17naye akatuma mtu mbele yao, Yosefu, aliyeuzwa kama mtumwa.


## Psalms 105:18 (id: 719105018)

18Walichubua miguu yake kwa minyororo, shingo yake ilifungwa kwa chuma,


## Psalms 105:19 (id: 719105019)

19hadi yale aliyotangulia kusema yalipotimia, hadi neno la Bwana lilipomthibitisha.


## Psalms 105:20 (id: 719105020)

20Mfalme alituma watu wakamfungua, mtawala wa watu alimwachia huru.


## Psalms 105:21 (id: 719105021)

21Alimfanya mkuu wa nyumba yake, mtawala juu ya vyote alivyokuwa navyo,


## Psalms 105:22 (id: 719105022)

22kuwaelekeza wakuu wa mfalme apendavyo na kuwafundisha wazee wake hekima.


## Psalms 105:23 (id: 719105023)

23Kisha Israeli akaingia Misri, Yakobo akaishi kama mgeni katika nchi ya Hamu.


## Psalms 105:24 (id: 719105024)

24Bwana aliwafanya watu wake kuzaana sana, akawafanya kuwa wengi sana kuliko adui zao,


## Psalms 105:25 (id: 719105025)

25ndiye aliigeuza mioyo yao iwachukie watu wake, wakatenda hila dhidi ya watumishi wake.


## Psalms 105:26 (id: 719105026)

26Akamtuma Mose mtumishi wake, pamoja na Aroni, aliyemchagua.


## Psalms 105:27 (id: 719105027)

27Walifanya ishara zake za ajabu miongoni mwao, miujiza yake katika nchi ya Hamu.


## Psalms 105:28 (id: 719105028)

28Alituma giza na nchi ikajaa giza, kwani si walikuwa wameyaasi maneno yake?


## Psalms 105:29 (id: 719105029)

29Aligeuza maji yao kuwa damu, ikasababisha samaki wao kufa.


## Psalms 105:30 (id: 719105030)

30Nchi yao ilijaa vyura tele, ambao waliingia hadi kwenye vyumba vya kulala vya watawala wao.


## Psalms 105:31 (id: 719105031)

31Alisema, yakaja makundi ya mainzi, na viroboto katika nchi yao yote.


## Psalms 105:32 (id: 719105032)

32Alibadilisha mvua yao ikawa mvua ya mawe, yenye umeme wa radi nchini yao yote,


## Psalms 105:33 (id: 719105033)

33akaharibu mizabibu yao na miti ya tini, na akaangamiza miti ya nchi yao.


## Psalms 105:34 (id: 719105034)

34Alisema, nzige wakaja, tunutu wasio na idadi,


## Psalms 105:35 (id: 719105035)

35wakala kila jani katika nchi yao, wakala mazao ya ardhi yao.


## Psalms 105:36 (id: 719105036)

36Kisha akawaua wazaliwa wote wa kwanza katika nchi yao, matunda ya kwanza ya ujana wao wote.


## Psalms 105:37 (id: 719105037)

37Akawatoa Israeli katika nchi wakiwa na fedha na dhahabu nyingi, wala hakuna hata mmoja kutoka kabila zao aliyejikwaa.


## Psalms 105:38 (id: 719105038)

38Misri ilifurahi walipoondoka, kwa sababu hofu ya Israeli ilikuwa imewaangukia.


## Psalms 105:39 (id: 719105039)

39Alitandaza wingu kama kifuniko, na moto kuwamulikia usiku.


## Psalms 105:40 (id: 719105040)

40Waliomba, naye akawaletea kware, akawashibisha kwa mkate wa mbinguni.


## Psalms 105:41 (id: 719105041)

41Alipasua mwamba, maji yakabubujika, yakatiririka jangwani kama mto.


## Psalms 105:42 (id: 719105042)

42Kwa maana alikumbuka ahadi yake takatifu, aliyompa Abrahamu mtumishi wake.


## Psalms 105:43 (id: 719105043)

43Aliwatoa watu wake kwa furaha, wateule wake kwa kelele za shangwe,


## Psalms 105:44 (id: 719105044)

44akawapa nchi za mataifa, wakawa warithi wa mali wengine walikuwa wameitaabikia:


## Psalms 105:45 (id: 719105045)

45alifanya haya ili wayashike mausia yake na kuzitii sheria zake. Msifuni Bwana.


## Psalms 106:1 (id: 719106001)

1Msifuni Bwana. Mshukuruni Bwana, kwa kuwa ni mwema; upendo wake wadumu milele.


## Psalms 106:2 (id: 719106002)

2Ni nani awezaye kusimulia matendo makuu ya Bwana au kutangaza kikamilifu sifa zake?


## Psalms 106:3 (id: 719106003)

3Heri wale wanaodumisha haki, ambao daima wanafanya yaliyo mema.


## Psalms 106:4 (id: 719106004)

4Ee Bwana, unikumbuke unapowatendea mema watu wako, uwe msaada wangu unapowaokoa,


## Psalms 106:5 (id: 719106005)

5ili niweze kufurahia mafanikio ya wateule wako, niweze kushiriki katika furaha ya taifa lako, na kuungana na urithi wako katika kukusifu.


## Psalms 106:6 (id: 719106006)

6Tumetenda dhambi, kama vile baba zetu walivyotenda, tumekosa na tumetenda uovu.


## Psalms 106:7 (id: 719106007)

7Wakati baba zetu walipokuwa Misri, hawakuzingatia maajabu yako, wala hawakukumbuka wingi wa fadhili zako, bali waliasi kando ya bahari, Bahari ya Shamu.


## Psalms 106:8 (id: 719106008)

8Hata hivyo aliwaokoa kwa ajili ya jina lake, ili apate kudhihirisha uweza wake mkuu.


## Psalms 106:9 (id: 719106009)

9Alikemea Bahari ya Shamu, nayo ikakauka, akawaongoza katika vilindi vyake kama vile jangwani.


## Psalms 106:10 (id: 719106010)

10Aliwaokoa mikononi mwa adui; kutoka mikononi mwa adui aliwakomboa.


## Psalms 106:11 (id: 719106011)

11Maji yaliwafunika adui zao, hakunusurika hata mmoja.


## Psalms 106:12 (id: 719106012)

12Ndipo walipoamini ahadi zake, nao wakaimba sifa zake.


## Psalms 106:13 (id: 719106013)

13Lakini mara walisahau aliyowatendea, wala hawakungojea shauri lake.


## Psalms 106:14 (id: 719106014)

14Jangwani walitawaliwa na tamaa zao, walimjaribu Mungu nyikani.


## Psalms 106:15 (id: 719106015)

15Kwa hiyo aliwapa kile walichoomba, lakini akatuma juu yao ugonjwa wa kudhoofisha.


## Psalms 106:16 (id: 719106016)

16Kambini walimwonea wivu Mose, na pia Aroni aliyekuwa amewekwa wakfu kwa Bwana.


## Psalms 106:17 (id: 719106017)

17Ardhi ilifunguka ikawameza Dathani, ikawazika Abiramu na kundi lake.


## Psalms 106:18 (id: 719106018)

18Moto uliwaka katikati ya wafuasi wao, mwali wa moto uliwateketeza waovu.


## Psalms 106:19 (id: 719106019)

19Huko Horebu walitengeneza ndama, na kuabudu sanamu ya kusubu kwa chuma.


## Psalms 106:20 (id: 719106020)

20Waliubadilisha Utukufu wao kwa sanamu ya fahali, ambaye hula majani.


## Psalms 106:21 (id: 719106021)

21Walimsahau Mungu aliyewaokoa, aliyekuwa ametenda mambo makuu huko Misri,


## Psalms 106:22 (id: 719106022)

22miujiza katika nchi ya Hamu na mambo ya kutisha huko Bahari ya Shamu.


## Psalms 106:23 (id: 719106023)

23Kwa hiyo alisema kwamba angewaangamiza: kama Mose mteule wake, asingesimama kati yao na Mungu kuizuia ghadhabu yake kuwaangamiza.


## Psalms 106:24 (id: 719106024)

24Kisha waliidharau ile nchi nzuri, hawakuiamini ahadi yake.


## Psalms 106:25 (id: 719106025)

25Walinungʼunika ndani ya mahema yao, wala hawakumtii Bwana.


## Psalms 106:26 (id: 719106026)

26Kwa hiyo akaapa kwa mkono ulioinuliwa kwamba atawafanya waanguke jangwani,


## Psalms 106:27 (id: 719106027)

27kuwatawanya wazao wao waanguke miongoni mwa mataifa, na kuwatawanya katika nchi zote.


## Psalms 106:28 (id: 719106028)

28Walijifunga nira na Baali wa Peori, wakala dhabihu zilizotolewa kwa miungu isiyo na uhai.


## Psalms 106:29 (id: 719106029)

29Waliichochea hasira ya Bwana, wakamkasirisha kwa matendo yao maovu, nayo tauni ikazuka katikati yao.


## Psalms 106:30 (id: 719106030)

30Lakini Finehasi alisimama na kuingilia kati, nayo tauni ikazuiliwa.


## Psalms 106:31 (id: 719106031)

31Hili likahesabiwa kwake haki, kwa vizazi visivyo na mwisho vijavyo.


## Psalms 106:32 (id: 719106032)

32Kwenye maji ya Meriba, walimkasirisha Bwana, janga likampata Mose kwa sababu yao;


## Psalms 106:33 (id: 719106033)

33kwa maana walimwasi Roho wa Mungu, na maneno yasiyofaa yakatoka midomoni kwa Mose.


## Psalms 106:34 (id: 719106034)

34Hawakuyaangamiza yale mataifa kama Bwana alivyowaagiza,


## Psalms 106:35 (id: 719106035)

35bali walijichanganya na mataifa na wakazikubali desturi zao.


## Psalms 106:36 (id: 719106036)

36Waliabudu sanamu zao, zikawa mtego kwao.


## Psalms 106:37 (id: 719106037)

37Wakawatoa wana wao na binti zao dhabihu kwa mashetani.


## Psalms 106:38 (id: 719106038)

38Walimwaga damu isiyo na hatia, damu za wana wao na binti zao, ambao waliwatoa dhabihu kwa sanamu za Kanaani, nayo nchi ikanajisika kwa damu zao.


## Psalms 106:39 (id: 719106039)

39Wakajinajisi wenyewe kwa yale waliyotenda; kwa matendo yao wenyewe wakajifanyia ukahaba.


## Psalms 106:40 (id: 719106040)

40Kwa hiyo Bwana akawakasirikia watu wake na akauchukia sana urithi wake.


## Psalms 106:41 (id: 719106041)

41Akawakabidhi kwa mataifa na adui zao wakawatawala.


## Psalms 106:42 (id: 719106042)

42Adui zao wakawaonea na kuwatia chini ya mamlaka yao.


## Psalms 106:43 (id: 719106043)

43Mara nyingi aliwaokoa lakini walikuwa wamezama kwenye uasi, nao wakajiharibu katika dhambi zao.


## Psalms 106:44 (id: 719106044)

44Lakini akaangalia mateso yao wakati aliposikia kilio chao;


## Psalms 106:45 (id: 719106045)

45kwa ajili yao akakumbuka agano lake, na kutokana na upendo wake mkuu akapooza hasira yake.


## Psalms 106:46 (id: 719106046)

46Akawafanya wahurumiwe na wote waliowashikilia mateka.


## Psalms 106:47 (id: 719106047)

47Ee Bwana Mungu wetu, tuokoe. Tukusanye tena kutoka kwa mataifa, ili tuweze kulishukuru jina lako takatifu, na kushangilia katika sifa zako.


## Psalms 106:48 (id: 719106048)

48Atukuzwe Bwana, Mungu wa Israeli, tangu milele na hata milele. Watu wote na waseme, “Amen!” Msifuni Bwana.


## Psalms 107:1 (id: 719107001)

1Mshukuruni Bwana, kwa kuwa yeye ni mwema, upendo wake wadumu milele.


## Psalms 107:2 (id: 719107002)

2Waliokombolewa wa Bwana na waseme hivi, wale aliowaokoa kutoka mkono wa adui,


## Psalms 107:3 (id: 719107003)

3wale aliowakusanya kutoka nchi mbalimbali, kutoka mashariki na magharibi, kutoka kaskazini na kusini.


## Psalms 107:4 (id: 719107004)

4Baadhi yao walitangatanga jangwani, hawakuona njia ya kuwafikisha mji ambao wangeweza kuishi.


## Psalms 107:5 (id: 719107005)

5Walikuwa na njaa na kiu, nafsi zao zikadhoofika.


## Psalms 107:6 (id: 719107006)

6Ndipo walipomlilia Bwana katika shida yao, naye akawaokoa kutoka taabu yao.


## Psalms 107:7 (id: 719107007)

7Akawaongoza kwa njia iliyo sawa hadi mji ambao wangeweza kuishi.


## Psalms 107:8 (id: 719107008)

8Basi na wamshukuru Bwana kwa upendo wake usiokoma, na kwa matendo yake ya ajabu kwa wanadamu,


## Psalms 107:9 (id: 719107009)

9kwa maana yeye humtosheleza mwenye kiu, na kumshibisha mwenye njaa kwa vitu vyema.


## Psalms 107:10 (id: 719107010)

10Wengine walikaa gizani na katika huzuni kuu, wafungwa wakiteseka katika minyororo,


## Psalms 107:11 (id: 719107011)

11kwa sababu walikuwa wameasi dhidi ya maneno ya Mungu na kudharau shauri la Aliye Juu Sana.


## Psalms 107:12 (id: 719107012)

12Aliwatumikisha kwa kazi ngumu; walijikwaa na hapakuwepo yeyote wa kuwasaidia.


## Psalms 107:13 (id: 719107013)

13Ndipo walipomlilia Bwana katika shida yao, naye akawaokoa kutoka taabu yao.


## Psalms 107:14 (id: 719107014)

14Akawatoa katika giza na huzuni kuu na akavunja minyororo yao.


## Psalms 107:15 (id: 719107015)

15Basi na wamshukuru Bwana kwa upendo wake usiokoma, na kwa matendo yake ya ajabu kwa wanadamu,


## Psalms 107:16 (id: 719107016)

16kwa kuwa yeye huvunja malango ya shaba na kukata mapingo ya chuma.


## Psalms 107:17 (id: 719107017)

17Wengine wakawa wapumbavu kutokana na uasi wao, wakapata mateso kwa sababu ya uovu wao.


## Psalms 107:18 (id: 719107018)

18Wakachukia kabisa vyakula vyote, wakakaribia malango ya mauti.


## Psalms 107:19 (id: 719107019)

19Ndipo walipomlilia Bwana katika shida yao, naye akawaokoa kutoka taabu yao.


## Psalms 107:20 (id: 719107020)

20Akalituma neno lake na kuwaponya, akawaokoa kutoka maangamizo yao.


## Psalms 107:21 (id: 719107021)

21Basi na wamshukuru Bwana kwa upendo wake usiokoma, na kwa matendo yake ya ajabu kwa wanadamu.


## Psalms 107:22 (id: 719107022)

22Na watoe dhabihu za kushukuru, na wasimulie matendo yake kwa nyimbo za furaha.


## Psalms 107:23 (id: 719107023)

23Wengine walisafiri baharini kwa meli, walikuwa wafanyabiashara kwenye maji makuu.


## Psalms 107:24 (id: 719107024)

24Waliziona kazi za Bwana, matendo yake ya ajabu kilindini.


## Psalms 107:25 (id: 719107025)

25Kwa maana alisema na kuamsha tufani iliyoinua mawimbi juu.


## Psalms 107:26 (id: 719107026)

26Yakainuka juu mbinguni, yakashuka chini hadi vilindini, katika hatari hii ujasiri wao uliyeyuka.


## Psalms 107:27 (id: 719107027)

27Walipepesuka na kuyumbayumba kama walevi, ujanja wao ukafikia ukomo.


## Psalms 107:28 (id: 719107028)

28Ndipo walipomlilia Bwana katika shida yao, naye akawatoa kwenye taabu yao.


## Psalms 107:29 (id: 719107029)

29Akatuliza dhoruba kwa mnongʼono, mawimbi ya bahari yakatulia.


## Psalms 107:30 (id: 719107030)

30Walifurahi ilipokuwa shwari, naye akawaongoza hadi bandari waliyoitamani.


## Psalms 107:31 (id: 719107031)

31Basi na wamshukuru Bwana kwa upendo wake usiokoma, na kwa matendo yake ya ajabu kwa wanadamu.


## Psalms 107:32 (id: 719107032)

32Na wamtukuze yeye katika kusanyiko la watu, na wamsifu katika baraza la wazee.


## Psalms 107:33 (id: 719107033)

33Yeye aligeuza mito kuwa jangwa, chemchemi za maji zitiririkazo kuwa ardhi yenye kiu,


## Psalms 107:34 (id: 719107034)

34nchi izaayo ikawa ya chumvi isiyofaa, kwa sababu ya uovu wa wale walioishi humo.


## Psalms 107:35 (id: 719107035)

35Aligeuza jangwa likawa madimbwi ya maji, nayo ardhi kame kuwa chemchemi za maji zitiririkazo;


## Psalms 107:36 (id: 719107036)

36aliwaleta wenye njaa wakaishi humo, nao wakajenga mji wangeweza kuishi.


## Psalms 107:37 (id: 719107037)

37Walilima mashamba na kupanda mizabibu, nayo ikazaa matunda mengi,


## Psalms 107:38 (id: 719107038)

38Mungu aliwabariki, hesabu yao ikaongezeka sana, wala hakuruhusu mifugo yao kupungua.


## Psalms 107:39 (id: 719107039)

39Kisha hesabu yao ilipungua, na walinyenyekeshwa kwa kuonewa, maafa na huzuni.


## Psalms 107:40 (id: 719107040)

40Yeye ambaye huwamwagia dharau wakuu, aliwafanya watangetange nyikani isiyo na njia.


## Psalms 107:41 (id: 719107041)

41Lakini yeye aliwainua wahitaji katika taabu zao, na kuongeza jamaa zao kama makundi ya kondoo.


## Psalms 107:42 (id: 719107042)

42Wanyofu wataona na kufurahi, lakini waovu wote watafunga vinywa vyao.


## Psalms 107:43 (id: 719107043)

43Yeyote aliye na hekima, ayasikie mambo haya, na atafakari upendo mkuu wa Bwana.


## Psalms 108:1 (id: 719108001)

1Wimbo. Zaburi ya Daudi. Ee Mungu, moyo wangu ni thabiti; nitaimba na kusifu kwa moyo wangu wote.


## Psalms 108:2 (id: 719108002)

2Amka, kinubi na zeze! Nitayaamsha mapambazuko.


## Psalms 108:3 (id: 719108003)

3Nitakusifu wewe, Ee Bwana, katikati ya mataifa; nitaimba habari zako, katikati ya jamaa za watu.


## Psalms 108:4 (id: 719108004)

4Kwa maana upendo wako ni mkuu, ni juu kuliko mbingu; uaminifu wako unazifikia anga.


## Psalms 108:5 (id: 719108005)

5Ee Mungu, utukuzwe juu ya mbingu, utukufu wako na uenee duniani kote.


## Psalms 108:6 (id: 719108006)

6Tuokoe na utusaidie kwa mkono wako wa kuume, ili wale uwapendao wapate kuokolewa.


## Psalms 108:7 (id: 719108007)

7Mungu amenena kutoka patakatifu pake: “Nitaigawa Shekemu kwa ushindi na kulipima Bonde la Sukothi.


## Psalms 108:8 (id: 719108008)

8Gileadi ni yangu, Manase ni yangu, Efraimu ni kofia yangu ya chuma, nayo Yuda ni fimbo yangu ya utawala.


## Psalms 108:9 (id: 719108009)

9Moabu ni sinia langu la kunawia, juu ya Edomu natupa kiatu changu; nashangilia kwa kushindwa kwa Ufilisti.”


## Psalms 108:10 (id: 719108010)

10Ni nani atakayenipeleka hadi mji wenye ngome? Ni nani atakayeniongoza hadi nifike Edomu?


## Psalms 108:11 (id: 719108011)

11Ee Mungu, si ni wewe uliyetukataa sisi, na hutoki tena na majeshi yetu?


## Psalms 108:12 (id: 719108012)

12Tuletee msaada dhidi ya adui, kwa maana msaada wa mwanadamu haufai kitu.


## Psalms 108:13 (id: 719108013)

13Kwa msaada wa Mungu tutapata ushindi, naye atawaponda adui zetu.


## Psalms 109:1 (id: 719109001)

1Kwa mwimbishaji. Zaburi ya Daudi. Ee Mungu, ambaye ninakusifu, usiwe kimya,


## Psalms 109:2 (id: 719109002)

2kwa maana watu waovu na wadanganyifu wamefungua vinywa vyao dhidi yangu; wasema dhidi yangu kwa ndimi za udanganyifu.


## Psalms 109:3 (id: 719109003)

3Wamenizunguka kwa maneno ya chuki, wananishambulia bila sababu.


## Psalms 109:4 (id: 719109004)

4Wanachonilipa badala ya urafiki wangu ni kunishtaki, lakini mimi ninawaombea.


## Psalms 109:5 (id: 719109005)

5Wananilipiza mabaya kwa mema, chuki badala ya urafiki wangu.


## Psalms 109:6 (id: 719109006)

6Agiza mtu mwovu ampinge, mshtaki asimame mkono wake wa kuume.


## Psalms 109:7 (id: 719109007)

7Anapohukumiwa, apatikane na hatia, nayo maombi yake yamhukumu.


## Psalms 109:8 (id: 719109008)

8Siku zake za kuishi na ziwe chache, nafasi yake ya uongozi ichukuliwe na mtu mwingine.


## Psalms 109:9 (id: 719109009)

9Watoto wake na waachwe yatima, mke wake na awe mjane.


## Psalms 109:10 (id: 719109010)

10Watoto wake na watangetange wakiomba, na wafukuzwe kwenye magofu ya nyumba zao.


## Psalms 109:11 (id: 719109011)

11Mtu anayemdai na ateke vyote alivyo navyo, matunda ya kazi yake yatekwe nyara na wageni.


## Psalms 109:12 (id: 719109012)

12Asiwepo mtu yeyote wa kumtendea mema wala wa kuwahurumia yatima wake.


## Psalms 109:13 (id: 719109013)

13Uzao wake na ukatiliwe mbali, majina yao yafutike katika kizazi kifuatacho.


## Psalms 109:14 (id: 719109014)

14Maovu ya baba zake na yakumbukwe mbele za Bwana, dhambi ya mama yake isifutwe kamwe.


## Psalms 109:15 (id: 719109015)

15Dhambi zao na zibaki daima mbele za Bwana, ili apate kukatilia mbali kumbukumbu lao duniani.


## Psalms 109:16 (id: 719109016)

16Kwa maana kamwe hakuweza kutenda wema, bali alimfukuza mnyonge na mhitaji, aliwafanyia jeuri wahitaji na waliovunjika moyo.


## Psalms 109:17 (id: 719109017)

17Alipenda kulaani, nayo laana ikampata; hakupenda kubariki, kwa hiyo baraka na ikae mbali naye.


## Psalms 109:18 (id: 719109018)

18Alivaa kulaani kama vazi lake, nayo laana ikamwingia mwilini mwake kama maji, kwenye mifupa yake kama mafuta.


## Psalms 109:19 (id: 719109019)

19Na iwe kama joho alilozungushiwa, kama mshipi aliofungiwa daima.


## Psalms 109:20 (id: 719109020)

20Haya na yawe malipo ya Bwana kwa washtaki wangu, kwa wale wanaoninenea mabaya.


## Psalms 109:21 (id: 719109021)

21Lakini wewe, Ee Bwana Mwenyezi, unitendee wema kwa ajili ya jina lako, uniokoe kwa wema wa pendo lako.


## Psalms 109:22 (id: 719109022)

22Maana mimi ni maskini na mhitaji, moyo wangu umejeruhiwa ndani yangu.


## Psalms 109:23 (id: 719109023)

23Ninafifia kama kivuli cha jioni, nimerushwa\-rushwa kama nzige.


## Psalms 109:24 (id: 719109024)

24Magoti yangu yamelegea kwa kufunga, mwili wangu umedhoofika na kukonda.


## Psalms 109:25 (id: 719109025)

25Nimekuwa kitu cha kudharauliwa kwa washtaki wangu, wanionapo, hutikisa vichwa vyao.


## Psalms 109:26 (id: 719109026)

26Ee Bwana, Mungu wangu nisaidie, niokoe sawasawa na upendo wako.


## Psalms 109:27 (id: 719109027)

27Watu na wafahamu kuwa ni mkono wako, kwamba wewe, Ee Bwana, umetenda hili.


## Psalms 109:28 (id: 719109028)

28Wanaweza kulaani, lakini wewe utabariki, watakaposhambulia wataaibishwa, lakini mtumishi wako atashangilia.


## Psalms 109:29 (id: 719109029)

29Washtaki wangu watavikwa fedheha, na kufunikwa na aibu kama joho.


## Psalms 109:30 (id: 719109030)

30Kwa kinywa changu nitamtukuza sana Bwana, katika umati mkubwa nitamsifu.


## Psalms 109:31 (id: 719109031)

31Kwa maana husimama mkono wa kuume wa mhitaji, kuokoa maisha yake kutoka kwa wale wanaomhukumu.


## Psalms 110:1 (id: 719110001)

1Zaburi ya Daudi. Bwana amwambia Bwana wangu: “Keti mkono wangu wa kuume, mpaka nitakapowafanya adui zako kuwa mahali pa kuweka miguu yako.”


## Psalms 110:2 (id: 719110002)

2Bwana ataeneza fimbo yako ya utawala yenye nguvu kutoka Sayuni; utatawala katikati ya adui zako.


## Psalms 110:3 (id: 719110003)

3Askari wako watajitolea kwa hiari katika siku yako ya vita. Ukiwa umevikwa fahari takatifu, kutoka tumbo la mapambazuko utapokea umande wa ujana wako.


## Psalms 110:4 (id: 719110004)

4Bwana ameapa, naye hatabadilisha mawazo yake: “Wewe ni kuhani milele, kwa mfano wa Melkizedeki.”


## Psalms 110:5 (id: 719110005)

5Bwana yuko mkono wako wa kuume, atawaponda wafalme siku ya ghadhabu yake.


## Psalms 110:6 (id: 719110006)

6Atawahukumu mataifa, akilundika mizoga na kuwaponda watawala wa dunia nzima.


## Psalms 110:7 (id: 719110007)

7Atakunywa maji katika kijito kando ya njia, kwa hiyo atainua kichwa chake juu.


## Psalms 111:1 (id: 719111001)

1Msifuni Bwana. Nitamtukuza Bwana kwa moyo wangu wote, katika baraza la wanyofu na katika kusanyiko.


## Psalms 111:2 (id: 719111002)

2Kazi za Bwana ni kuu, wote wanaopendezwa nazo huzitafakari.


## Psalms 111:3 (id: 719111003)

3Kazi zake zimejaa fahari na utukufu, haki yake hudumu daima.


## Psalms 111:4 (id: 719111004)

4Amefanya maajabu yake yakumbukwe, Bwana ni mwenye neema na huruma.


## Psalms 111:5 (id: 719111005)

5Huwapa chakula wale wanaomcha, hulikumbuka agano lake milele.


## Psalms 111:6 (id: 719111006)

6Amewaonyesha watu wake uwezo wa kazi zake, akiwapa nchi za mataifa mengine.


## Psalms 111:7 (id: 719111007)

7Kazi za mikono yake ni za uaminifu na haki, mausia yake yote ni ya kuaminika.


## Psalms 111:8 (id: 719111008)

8Zinadumu milele na milele, zikifanyika kwa uaminifu na unyofu.


## Psalms 111:9 (id: 719111009)

9Aliwapa watu wake ukombozi, aliamuru agano lake milele: jina lake ni takatifu na la kuogopwa.


## Psalms 111:10 (id: 719111010)

10Kumcha Bwana ndicho chanzo cha hekima, wote wanaozifuata amri zake wana busara. Sifa zake zadumu milele.


## Psalms 112:1 (id: 719112001)

1Msifuni Bwana. Heri mtu yule amchaye Bwana, mtu yule apendezwaye sana na amri zake.


## Psalms 112:2 (id: 719112002)

2Watoto wake watakuwa wenye uwezo katika nchi, kizazi cha watu waadilifu kitabarikiwa.


## Psalms 112:3 (id: 719112003)

3Nyumbani mwake kuna mali na utajiri, haki yake hudumu milele.


## Psalms 112:4 (id: 719112004)

4Hata gizani nuru humzukia mtu mwadilifu, yule mwenye rehema, huruma na haki.


## Psalms 112:5 (id: 719112005)

5Mema yatamjia mtu yule aliye mkarimu na mwenye kukopesha bila riba, anayefanya mambo yake kwa haki.


## Psalms 112:6 (id: 719112006)

6Hakika hatatikisika kamwe, mtu mwenye haki atakumbukwa milele.


## Psalms 112:7 (id: 719112007)

7Hataogopa habari mbaya, moyo wake ni thabiti, ukimtegemea Bwana.


## Psalms 112:8 (id: 719112008)

8Moyo wake ni salama, hatakuwa na hofu, mwishoni ataona ushindi dhidi ya adui zake.


## Psalms 112:9 (id: 719112009)

9Ametawanya vipawa vyake kwa ukarimu akawapa maskini; haki yake hudumu milele; pembe yake itatukuzwa kwa heshima.


## Psalms 112:10 (id: 719112010)

10Mtu mwovu ataona na kuchukizwa, atasaga meno yake na kutoweka, kutamani kwa mtu mwovu kutaishia patupu.


## Psalms 113:1 (id: 719113001)

1Msifuni Bwana. Enyi watumishi wa Bwana msifuni, lisifuni jina la Bwana.


## Psalms 113:2 (id: 719113002)

2Jina la Bwana na lisifiwe, sasa na hata milele.


## Psalms 113:3 (id: 719113003)

3Kuanzia mawio ya jua hadi machweo yake, jina la Bwana linapaswa kusifiwa.


## Psalms 113:4 (id: 719113004)

4Bwana ametukuka juu ya mataifa yote, utukufu wake juu ya mbingu.


## Psalms 113:5 (id: 719113005)

5Ni nani aliye kama Bwana Mungu wetu, Yeye ambaye ameketi juu kwenye kiti cha enzi,


## Psalms 113:6 (id: 719113006)

6ambaye huinama atazame chini aone mbingu na nchi?


## Psalms 113:7 (id: 719113007)

7Huwainua maskini kutoka mavumbini, na kuwanyanyua wahitaji kutoka kwenye jalala,


## Psalms 113:8 (id: 719113008)

8huwaketisha pamoja na wakuu, pamoja na wakuu wa watu wake.


## Psalms 113:9 (id: 719113009)

9Humjalia mwanamke tasa kutulia nyumbani mwake, akiwa mama watoto mwenye furaha. Msifuni Bwana.


## Psalms 114:1 (id: 719114001)

1Wakati Israeli walipotoka Misri, nyumba ya Yakobo kutoka kwa watu wa lugha ngeni,


## Psalms 114:2 (id: 719114002)

2Yuda alifanywa makao matakatifu ya Mungu, Israeli akawa milki yake.


## Psalms 114:3 (id: 719114003)

3Bahari ilitazama ikakimbia, Yordani ulirudi nyuma,


## Psalms 114:4 (id: 719114004)

4milima ilirukaruka kama kondoo dume, vilima kama wana\-kondoo.


## Psalms 114:5 (id: 719114005)

5Ee bahari, ni nini kilichokufanya ukakimbia, nawe, ee Yordani, ukarudi nyuma,


## Psalms 114:6 (id: 719114006)

6enyi milima mkarukaruka kama kondoo dume, enyi vilima, kama wana\-kondoo?


## Psalms 114:7 (id: 719114007)

7Ee dunia, tetemeka mbele za Bwana, mbele za Mungu wa Yakobo,


## Psalms 114:8 (id: 719114008)

8aliyegeuza mwamba kuwa dimbwi la maji, mwamba mgumu kuwa chemchemi za maji.


## Psalms 115:1 (id: 719115001)

1Sio kwetu sisi, Ee Bwana, sio kwetu sisi, bali utukufu ni kwa jina lako, kwa sababu ya upendo na uaminifu wako.


## Psalms 115:2 (id: 719115002)

2Kwa nini mataifa waseme, “Yuko wapi Mungu wao?”


## Psalms 115:3 (id: 719115003)

3Mungu wetu yuko mbinguni, naye hufanya lolote limpendezalo.


## Psalms 115:4 (id: 719115004)

4Lakini sanamu zao ni za fedha na dhahabu, zilizotengenezwa kwa mikono ya wanadamu.


## Psalms 115:5 (id: 719115005)

5Zina vinywa, lakini haziwezi kusema, zina macho, lakini haziwezi kuona;


## Psalms 115:6 (id: 719115006)

6zina masikio, lakini haziwezi kusikia, zina pua, lakini haziwezi kunusa;


## Psalms 115:7 (id: 719115007)

7zina mikono, lakini haziwezi kupapasa, zina miguu, lakini haziwezi kutembea; wala koo zao haziwezi kutoa sauti.


## Psalms 115:8 (id: 719115008)

8Wale wanaozitengeneza watafanana nazo, vivyo hivyo wale wote wanaozitumainia.


## Psalms 115:9 (id: 719115009)

9Ee nyumba ya Israeli, mtumainini Bwana, yeye ni msaada na ngao yao.


## Psalms 115:10 (id: 719115010)

10Ee nyumba ya Aroni, mtumainini Bwana, yeye ni msaada na ngao yao.


## Psalms 115:11 (id: 719115011)

11Ninyi mnaomcha, mtumainini Bwana, yeye ni msaada na ngao yao.


## Psalms 115:12 (id: 719115012)

12Bwana anatukumbuka na atatubariki: ataibariki nyumba ya Israeli, ataibariki nyumba ya Aroni,


## Psalms 115:13 (id: 719115013)

13atawabariki wale wanaomcha Bwana, wadogo kwa wakubwa.


## Psalms 115:14 (id: 719115014)

14Bwana na awawezeshe kuongezeka, ninyi na watoto wenu.


## Psalms 115:15 (id: 719115015)

15Mbarikiwe na Bwana Muumba wa mbingu na dunia.


## Psalms 115:16 (id: 719115016)

16Mbingu zilizo juu sana ni mali ya Bwana, lakini dunia amempa mwanadamu.


## Psalms 115:17 (id: 719115017)

17Sio wafu wanaomsifu Bwana, wale washukao mahali pa kimya,


## Psalms 115:18 (id: 719115018)

18bali ni sisi tunaomtukuza Bwana, sasa na hata milele. Msifuni Bwana.


## Psalms 116:1 (id: 719116001)

1Ninampenda Bwana kwa maana amesikia sauti yangu; amesikia kilio changu ili anihurumie.


## Psalms 116:2 (id: 719116002)

2Kwa sababu amenitegea sikio lake, nitamwita siku zote za maisha yangu.


## Psalms 116:3 (id: 719116003)

3Kamba za mauti zilinizunguka, maumivu makuu ya kuzimu yalinipata, nikalemewa na taabu na huzuni.


## Psalms 116:4 (id: 719116004)

4Ndipo nikaliitia jina la Bwana: “Ee Bwana, niokoe!”


## Psalms 116:5 (id: 719116005)

5Bwana ni mwenye neema na haki, Mungu wetu ni mwingi wa huruma.


## Psalms 116:6 (id: 719116006)

6Bwana huwalinda wanyenyekevu, nilipokuwa katika shida kubwa, aliniokoa.


## Psalms 116:7 (id: 719116007)

7Ee nafsi yangu, tulia tena, kwa kuwa Bwana amekuwa mwema kwako.


## Psalms 116:8 (id: 719116008)

8Kwa kuwa wewe, Ee Bwana, umeniokoa nafsi yangu na mauti, macho yangu kutokana na machozi, miguu yangu kutokana na kujikwaa,


## Psalms 116:9 (id: 719116009)

9ili niweze kutembea mbele za Bwana, katika nchi ya walio hai.


## Psalms 116:10 (id: 719116010)

10Niliamini, kwa hiyo nilisema, “Mimi nimeteseka sana.”


## Psalms 116:11 (id: 719116011)

11Katika taabu yangu nilisema, “Wanadamu wote ni waongo.”


## Psalms 116:12 (id: 719116012)

12Nimrudishie Bwana nini kwa wema wake wote alionitendea?


## Psalms 116:13 (id: 719116013)

13Nitakiinua kikombe cha wokovu na kulitangaza jina la Bwana.


## Psalms 116:14 (id: 719116014)

14Nitazitimiza nadhiri zangu kwa Bwana mbele za watu wake wote.


## Psalms 116:15 (id: 719116015)

15Kifo cha watakatifu kina thamani machoni pa Bwana.


## Psalms 116:16 (id: 719116016)

16Ee Bwana, hakika mimi ni mtumishi wako, mimi ni mtumishi wako, mwana wa mjakazi wako; umeniweka huru toka katika minyororo yangu.


## Psalms 116:17 (id: 719116017)

17Nitakutolea dhabihu ya kukushukuru na kuliita jina la Bwana.


## Psalms 116:18 (id: 719116018)

18Nitazitimiza nadhiri zangu kwa Bwana mbele za watu wake wote,


## Psalms 116:19 (id: 719116019)

19katika nyua za nyumba ya Bwana, katikati yako, ee Yerusalemu. Msifuni Bwana.


## Psalms 117:1 (id: 719117001)

1Msifuni Bwana, enyi mataifa yote; mtukuzeni yeye, enyi watu wote.


## Psalms 117:2 (id: 719117002)

2Kwa kuwa upendo wake kwetu ni mkuu, uaminifu wa Bwana unadumu milele. Msifuni Bwana.


## Psalms 118:1 (id: 719118001)

1Mshukuruni Bwana, kwa kuwa ni mwema; upendo wake wadumu milele.


## Psalms 118:2 (id: 719118002)

2Israeli na aseme sasa: “Upendo wake wadumu milele.”


## Psalms 118:3 (id: 719118003)

3Nyumba ya Aroni na iseme sasa: “Upendo wake wadumu milele.”


## Psalms 118:4 (id: 719118004)

4Wote wamchao Bwana na waseme sasa: “Upendo wake wadumu milele.”


## Psalms 118:5 (id: 719118005)

5Wakati wa maumivu yangu makuu nilimlilia Bwana, naye akanijibu kwa kuniweka huru.


## Psalms 118:6 (id: 719118006)

6Bwana yuko pamoja nami, sitaogopa. Mwanadamu anaweza kunitenda nini?


## Psalms 118:7 (id: 719118007)

7Bwana yuko pamoja nami, yeye ni msaidizi wangu. Nitawatazama adui zangu wakiwa wameshindwa.


## Psalms 118:8 (id: 719118008)

8Ni bora kumkimbilia Bwana kuliko kumtumainia mwanadamu.


## Psalms 118:9 (id: 719118009)

9Ni bora kumkimbilia Bwana kuliko kuwatumainia wakuu.


## Psalms 118:10 (id: 719118010)

10Mataifa yote yalinizunguka, lakini kwa jina la Bwana naliwakatilia mbali.


## Psalms 118:11 (id: 719118011)

11Walinizunguka pande zote, lakini kwa jina la Bwana naliwakatilia mbali.


## Psalms 118:12 (id: 719118012)

12Walinizunguka kama kundi la nyuki, lakini walikufa haraka kama miiba iteketeayo; kwa jina la Bwana naliwakatilia mbali.


## Psalms 118:13 (id: 719118013)

13Nilisukumwa nyuma karibu kuanguka, lakini Bwana alinisaidia.


## Psalms 118:14 (id: 719118014)

14Bwana ni nguvu yangu na wimbo wangu, yeye amefanyika wokovu wangu.


## Psalms 118:15 (id: 719118015)

15Sauti za shangwe na ushindi zinavuma hemani mwa wenye haki: “Mkono wa kuume wa Bwana umetenda mambo makuu!


## Psalms 118:16 (id: 719118016)

16Mkono wa kuume wa Bwana umeinuliwa juu, mkono wa kuume wa Bwana umetenda mambo makuu!”


## Psalms 118:17 (id: 719118017)

17Sitakufa, bali nitaishi, nami nitatangaza yale Bwana aliyoyatenda.


## Psalms 118:18 (id: 719118018)

18Bwana ameniadhibu vikali, lakini hakuniacha nife.


## Psalms 118:19 (id: 719118019)

19Nifungulie malango ya haki, nami nitaingia na kumshukuru Bwana.


## Psalms 118:20 (id: 719118020)

20Hili ni lango la Bwana ambalo wenye haki wanaweza kuliingia.


## Psalms 118:21 (id: 719118021)

21Nitakushukuru, kwa kuwa ulinijibu, umekuwa wokovu wangu.


## Psalms 118:22 (id: 719118022)

22Jiwe walilolikataa waashi, limekuwa jiwe kuu la pembeni.


## Psalms 118:23 (id: 719118023)

23Bwana ametenda hili, nalo ni la kushangaza machoni petu.


## Psalms 118:24 (id: 719118024)

24Hii ndiyo siku Bwana aliyoifanya, tushangilie na kufurahi ndani yake.


## Psalms 118:25 (id: 719118025)

25Ee Bwana, tuokoe, Ee Bwana, utujalie mafanikio.


## Psalms 118:26 (id: 719118026)

26Heri yule ajaye kwa jina la Bwana. Kutoka nyumba ya Bwana tunakubariki.


## Psalms 118:27 (id: 719118027)

27Bwana ndiye Mungu, naye ametuangazia nuru yake. Mkiwa na matawi mkononi, unganeni kwenye maandamano ya sikukuu hadi kwenye pembe za madhabahu.


## Psalms 118:28 (id: 719118028)

28Wewe ni Mungu wangu, nitakushukuru, wewe ni Mungu wangu, nitakutukuza.


## Psalms 118:29 (id: 719118029)

29Mshukuruni Bwana kwa kuwa ni mwema; upendo wake wadumu milele.


## Psalms 119:1 (id: 719119001)

1Heri wale walio waadilifu katika njia zao, wanaoenenda katika sheria ya Bwana.


## Psalms 119:2 (id: 719119002)

2Heri wale wanaozishika shuhuda zake, wamtafutao kwa moyo wao wote.


## Psalms 119:3 (id: 719119003)

3Wasiofanya lolote lililo baya, wanaoenenda katika njia zake.


## Psalms 119:4 (id: 719119004)

4Umetoa maagizo yako ili tuyatii kwa ukamilifu.


## Psalms 119:5 (id: 719119005)

5Laiti mwenendo wangu ungekuwa imara katika kuyatii maagizo yako!


## Psalms 119:6 (id: 719119006)

6Hivyo mimi sitaaibishwa ninapozingatia amri zako zote.


## Psalms 119:7 (id: 719119007)

7Nitakusifu kwa moyo mnyofu ninapojifunza sheria zako za haki.


## Psalms 119:8 (id: 719119008)

8Nitayatii maagizo yako; usiniache kabisa.


## Psalms 119:9 (id: 719119009)

9Kijana aifanye njia yake kuwa safi jinsi gani? Ni kwa kutii, akilifuata neno lako.


## Psalms 119:10 (id: 719119010)

10Ninakutafuta kwa moyo wangu wote, usiniache niende mbali na amri zako.


## Psalms 119:11 (id: 719119011)

11Nimelificha neno lako moyoni mwangu ili nisikutende dhambi.


## Psalms 119:12 (id: 719119012)

12Sifa ni zako, Ee Bwana, nifundishe maagizo yako.


## Psalms 119:13 (id: 719119013)

13Kwa midomo yangu nitasimulia sheria zote zinazotoka katika kinywa chako.


## Psalms 119:14 (id: 719119014)

14Ninafurahia kufuata sheria zako kama mtu afurahiaye mali nyingi.


## Psalms 119:15 (id: 719119015)

15Ninatafakari maagizo yako na kuziangalia njia zako.


## Psalms 119:16 (id: 719119016)

16Ninafurahia maagizo yako, wala sitalipuuza neno lako.


## Psalms 119:17 (id: 719119017)

17Mtendee mema mtumishi wako, nami nitaishi; nitalitii neno lako.


## Psalms 119:18 (id: 719119018)

18Yafungue macho yangu nipate kuona mambo ya ajabu katika sheria yako.


## Psalms 119:19 (id: 719119019)

19Mimi ni mgeni duniani, usinifiche amri zako.


## Psalms 119:20 (id: 719119020)

20Nafsi yangu inataabika kwa shauku kubwa juu ya sheria zako wakati wote.


## Psalms 119:21 (id: 719119021)

21Unawakemea wenye majivuno, waliolaaniwa waendao mbali na amri zako.


## Psalms 119:22 (id: 719119022)

22Niondolee dharau na dhihaka, kwa kuwa ninazishika sheria zako.


## Psalms 119:23 (id: 719119023)

23Ingawa watawala huketi pamoja na kunisingizia, mtumishi wako atatafakari juu ya maagizo yako.


## Psalms 119:24 (id: 719119024)

24Sheria zako ni furaha yangu, nazo ni washauri wangu.


## Psalms 119:25 (id: 719119025)

25Nimelazwa chini mavumbini, yahifadhi maisha yangu sawasawa na neno lako.


## Psalms 119:26 (id: 719119026)

26Nilikueleza njia zangu ukanijibu, nifundishe sheria zako.


## Psalms 119:27 (id: 719119027)

27Nijulishe mafundisho ya mausia yako, nami nitatafakari maajabu yako.


## Psalms 119:28 (id: 719119028)

28Nafsi yangu imechakazwa kwa huzuni, uniimarishe sawasawa na neno lako.


## Psalms 119:29 (id: 719119029)

29Niepushe na njia za udanganyifu, kwa neema unifundishe sheria zako.


## Psalms 119:30 (id: 719119030)

30Nimechagua njia ya kweli, nimekaza moyo wangu katika sheria zako.


## Psalms 119:31 (id: 719119031)

31Nimengʼangʼania sheria zako, Ee Bwana, usiniache niaibishwe.


## Psalms 119:32 (id: 719119032)

32Nakimbilia katika njia ya maagizo yako, kwa kuwa umeuweka moyo wangu huru.


## Psalms 119:33 (id: 719119033)

33Ee Bwana, nifundishe kuyafuata maagizo yako, nami nitayashika mpaka mwisho.


## Psalms 119:34 (id: 719119034)

34Nipe ufahamu, nami nitaishika sheria yako na kuitii kwa moyo wangu wote.


## Psalms 119:35 (id: 719119035)

35Niongoze kwenye njia ya amri zako, kwa kuwa huko napata furaha.


## Psalms 119:36 (id: 719119036)

36Ugeuze moyo wangu kuelekea sheria zako, na siyo kwenye mambo ya ubinafsi.


## Psalms 119:37 (id: 719119037)

37Geuza macho yangu kutoka kwenye mambo yasiyofaa, uyahifadhi maisha yangu sawasawa na neno lako.


## Psalms 119:38 (id: 719119038)

38Mtimizie mtumishi wako ahadi yako, ili upate kuogopwa.


## Psalms 119:39 (id: 719119039)

39Niondolee aibu ninayoiogopa, kwa kuwa sheria zako ni njema.


## Psalms 119:40 (id: 719119040)

40Tazama jinsi ninavyoonea shauku mausia yako! Hifadhi maisha yangu katika haki yako.


## Psalms 119:41 (id: 719119041)

41Ee Bwana, upendo wako usiokoma unijie, wokovu wako sawasawa na ahadi yako,


## Psalms 119:42 (id: 719119042)

42ndipo nitakapomjibu anayenidhihaki, kwa kuwa ninalitumainia neno lako.


## Psalms 119:43 (id: 719119043)

43Usilinyakue neno la kweli kutoka kinywani mwangu, kwa kuwa nimeweka tumaini langu katika amri zako.


## Psalms 119:44 (id: 719119044)

44Nitaitii amri yako daima, naam, milele na milele.


## Psalms 119:45 (id: 719119045)

45Nitatembea nikiwa huru, kwa kuwa nimejifunza mausia yako.


## Psalms 119:46 (id: 719119046)

46Nitasema sheria zako mbele za wafalme wala sitaaibishwa,


## Psalms 119:47 (id: 719119047)

47kwa kuwa ninazifurahia amri zako kwa sababu ninazipenda.


## Psalms 119:48 (id: 719119048)

48Ninaziinulia amri zako ambazo ninazipenda mikono yangu, nami ninatafakari juu ya maagizo yako.


## Psalms 119:49 (id: 719119049)

49Kumbuka neno lako kwa mtumishi wako, kwa sababu umenipa tumaini.


## Psalms 119:50 (id: 719119050)

50Faraja yangu katika mateso yangu ni hii: Ahadi yako inahifadhi maisha yangu.


## Psalms 119:51 (id: 719119051)

51Wenye majivuno wamenisimanga bila kuchoka, hata hivyo sitaiacha sheria yako.


## Psalms 119:52 (id: 719119052)

52Ee Bwana, ninazikumbuka sheria zako za zamani, nazo zinanifariji.


## Psalms 119:53 (id: 719119053)

53Nimeshikwa sana na ghadhabu kwa ajili ya waovu, ambao wameacha sheria yako.


## Psalms 119:54 (id: 719119054)

54Maagizo yako ni kiini cha nyimbo zangu popote ninapoishi.


## Psalms 119:55 (id: 719119055)

55Ee Bwana, wakati wa usiku ninalikumbuka jina lako, nami nitatii sheria yako.


## Psalms 119:56 (id: 719119056)

56Hili limekuwa zoezi langu: nami ninayatii mausia yako.


## Psalms 119:57 (id: 719119057)

57Ee Bwana, wewe ni fungu langu, nimeahidi kuyatii maneno yako.


## Psalms 119:58 (id: 719119058)

58Nimetafuta uso wako kwa moyo wangu wote, nihurumie sawasawa na ahadi yako.


## Psalms 119:59 (id: 719119059)

59Nimezifikiri njia zangu na nimeelekeza hatua zangu katika mausia yako.


## Psalms 119:60 (id: 719119060)

60Nitafanya haraka bila kuchelewa kuzitii amri zako.


## Psalms 119:61 (id: 719119061)

61Hata waovu wanifunge kwa kamba, sitasahau sheria yako.


## Psalms 119:62 (id: 719119062)

62Usiku wa manane ninaamka kukushukuru kwa sababu ya sheria zako za haki.


## Psalms 119:63 (id: 719119063)

63Mimi ni rafiki kwa wale wote wakuchao, kwa wote wanaofuata mausia yako.


## Psalms 119:64 (id: 719119064)

64Ee Bwana, dunia imejaa upendo wako, nifundishe maagizo yako.


## Psalms 119:65 (id: 719119065)

65Mtendee wema mtumishi wako Ee Bwana, sawasawa na neno lako.


## Psalms 119:66 (id: 719119066)

66Nifundishe maarifa na uamuzi mzuri, kwa kuwa ninaamini amri zako.


## Psalms 119:67 (id: 719119067)

67Kabla sijapata shida nilipotea njia, lakini sasa ninalitii neno lako.


## Psalms 119:68 (id: 719119068)

68Wewe ni mwema, unalotenda ni jema, nifundishe maagizo yako.


## Psalms 119:69 (id: 719119069)

69Ingawa wenye majivuno wamenisingizia uongo, nitafuata mausia yako kwa moyo wangu wote.


## Psalms 119:70 (id: 719119070)

70Mioyo yao ni katili na migumu, bali mimi napendezwa na sheria yako.


## Psalms 119:71 (id: 719119071)

71Ilikuwa vyema mimi kupata shida ili nipate kujifunza maagizo yako.


## Psalms 119:72 (id: 719119072)

72Sheria inayotoka kinywani mwako ina thamani kubwa kwangu kuliko maelfu ya vipande vya fedha na dhahabu.


## Psalms 119:73 (id: 719119073)

73Mikono yako ilinifanya na kuniumba, nipe ufahamu niweze kujifunza amri zako.


## Psalms 119:74 (id: 719119074)

74Wakuchao wafurahie wanaponiona, kwa kuwa nimeweka tumaini langu katika neno lako.


## Psalms 119:75 (id: 719119075)

75Ee Bwana, ninajua kwamba sheria zako ni za haki, katika uaminifu wako umeniadhibu.


## Psalms 119:76 (id: 719119076)

76Upendo wako usiokoma uwe faraja yangu, sawasawa na ahadi yako kwa mtumishi wako.


## Psalms 119:77 (id: 719119077)

77Huruma yako na inijie ili nipate kuishi, kwa kuwa naifurahia sheria yako.


## Psalms 119:78 (id: 719119078)

78Wenye majivuno na waaibishwe kwa kunikosea mimi bila sababu, lakini mimi nitatafakari juu ya mausia yako.


## Psalms 119:79 (id: 719119079)

79Wale wakuchao na wanigeukie mimi, hao ambao wanazielewa sheria zako.


## Psalms 119:80 (id: 719119080)

80Moyo wangu usiwe na lawama katika kutii maagizo yako, ili nisiaibishwe.


## Psalms 119:81 (id: 719119081)

81Nafsi yangu inazimia kwa kutamani wokovu wako, lakini nimeweka tumaini langu katika neno lako.


## Psalms 119:82 (id: 719119082)

82Macho yangu yamefifia, nikingoja ahadi yako; ninasema, “Utanifajiri lini?”


## Psalms 119:83 (id: 719119083)

83Ingawa nimekuwa kama kiriba kwenye moshi, bado sijasahau maagizo yako.


## Psalms 119:84 (id: 719119084)

84Mtumishi wako itampasa angoje mpaka lini? Ni lini utawaadhibu washtaki wangu?


## Psalms 119:85 (id: 719119085)

85Wenye majivuno wananichimbia mashimo, kinyume na sheria yako.


## Psalms 119:86 (id: 719119086)

86Amri zako zote ni za kuaminika; unisaidie, kwa sababu watu wananishtaki bila sababu.


## Psalms 119:87 (id: 719119087)

87Walikaribia kabisa kunifuta kutoka uso wa dunia, lakini sijaacha mausia yako.


## Psalms 119:88 (id: 719119088)

88Yahifadhi maisha yangu sawasawa na upendo wako, nami nitatii sheria za kinywa chako.


## Psalms 119:89 (id: 719119089)

89Ee Bwana, neno lako ni la milele, linasimama imara mbinguni.


## Psalms 119:90 (id: 719119090)

90Uaminifu wako unaendelea kwa vizazi vyote, umeiumba dunia, nayo inadumu.


## Psalms 119:91 (id: 719119091)

91Sheria zako zinadumu hadi leo, kwa kuwa vitu vyote vinakutumikia.


## Psalms 119:92 (id: 719119092)

92Kama nisingefurahia sheria yako, ningeangamia katika taabu zangu.


## Psalms 119:93 (id: 719119093)

93Sitasahau mausia yako kamwe, kwa maana kwayo umehifadhi maisha yangu.


## Psalms 119:94 (id: 719119094)

94Uniokoe, kwa maana mimi ni wako, kwa kuwa nimetafuta mausia yako.


## Psalms 119:95 (id: 719119095)

95Waovu wanangojea kuniangamiza, bali mimi ninatafakari sheria zako.


## Psalms 119:96 (id: 719119096)

96Katika ukamilifu wote ninaona mna kikomo, lakini amri zako hazina mpaka.


## Psalms 119:97 (id: 719119097)

97Aha! Tazama, sheria yako naipenda mno ajabu. Ninaitafakari mchana kutwa.


## Psalms 119:98 (id: 719119098)

98Amri zako zimenipa hekima zaidi kuliko adui zangu, kwa kuwa nimezishika daima.


## Psalms 119:99 (id: 719119099)

99Nina akili zaidi kuliko walimu wangu wote, kwa kuwa ninatafakari juu ya sheria zako.


## Psalms 119:100 (id: 719119100)

100Nina ufahamu zaidi kuliko wazee, kwa kuwa ninayatii mausia yako.


## Psalms 119:101 (id: 719119101)

101Nimezuia miguu yangu isiende kwenye kila njia mbaya, ili niweze kutii neno lako.


## Psalms 119:102 (id: 719119102)

102Sijaziacha sheria zako, kwa kuwa umenifundisha wewe mwenyewe.


## Psalms 119:103 (id: 719119103)

103Tazama jinsi maneno yako yalivyo matamu kwangu, matamu kuliko asali katika kinywa changu!


## Psalms 119:104 (id: 719119104)

104Ninapata ufahamu kutoka mausia yako, kwa hiyo ninachukia kila njia ya upotovu.


## Psalms 119:105 (id: 719119105)

105Neno lako ni taa ya miguu yangu na mwanga katika njia yangu.


## Psalms 119:106 (id: 719119106)

106Nimeapa na nimethibitisha, kwamba nitafuata sheria zako za haki.


## Psalms 119:107 (id: 719119107)

107Nimeteseka sana, uhifadhi maisha yangu, Ee Bwana, sawasawa na neno lako.


## Psalms 119:108 (id: 719119108)

108Ee Bwana, pokea sifa za hiari za kinywa changu, nifundishe sheria zako.


## Psalms 119:109 (id: 719119109)

109Ingawa maisha yangu yako hatarini siku zote, sitasahau sheria yako.


## Psalms 119:110 (id: 719119110)

110Waovu wamenitegea mtego, lakini sijayakiuka maagizo yako.


## Psalms 119:111 (id: 719119111)

111Sheria zako ni urithi wangu milele, naam ni furaha ya moyo wangu.


## Psalms 119:112 (id: 719119112)

112Nimekusudia moyoni mwangu kuyafuata maagizo yako mpaka mwisho.


## Psalms 119:113 (id: 719119113)

113Ninachukia watu wa nia mbili, lakini ninapenda sheria yako.


## Psalms 119:114 (id: 719119114)

114Wewe ni kimbilio langu na ngao yangu, nimeweka tumaini langu katika neno lako.


## Psalms 119:115 (id: 719119115)

115Ondokeni kwangu, ninyi mtendao mabaya, ili niweze kushika amri za Mungu wangu!


## Psalms 119:116 (id: 719119116)

116Nihifadhi sawasawa na ahadi yako, nami nitaishi; usiache matumaini yangu yakavunjwa.


## Psalms 119:117 (id: 719119117)

117Nitegemeze, nami nitaokolewa, nami daima nitayaheshimu maagizo yako.


## Psalms 119:118 (id: 719119118)

118Unawakataa wote wanaoyaasi maagizo yako, kwa maana udanganyifu wao ni bure.


## Psalms 119:119 (id: 719119119)

119Waovu wa nchi unawatupa kama takataka, kwa hivyo nazipenda sheria zako.


## Psalms 119:120 (id: 719119120)

120Mwili wangu unatetemeka kwa kukuogopa wewe, ninaziogopa sheria zako.


## Psalms 119:121 (id: 719119121)

121Nimetenda yaliyo haki na sawa, usiniache mikononi mwa watesi wangu.


## Psalms 119:122 (id: 719119122)

122Mhakikishie mtumishi wako usalama, usiache wenye kiburi wanionee.


## Psalms 119:123 (id: 719119123)

123Macho yangu yamefifia, yakitazamia wokovu wako, na kuitazamia ahadi yako ya kweli.


## Psalms 119:124 (id: 719119124)

124Mfanyie mtumishi wako kulingana na upendo wako na unifundishe maagizo yako.


## Psalms 119:125 (id: 719119125)

125Mimi ni mtumishi wako; nipe ufahamu ili niweze kuelewa sheria zako.


## Psalms 119:126 (id: 719119126)

126Ee Bwana, wakati wako wa kutenda umewadia, kwa kuwa sheria yako inavunjwa.


## Psalms 119:127 (id: 719119127)

127Kwa sababu nazipenda amri zako zaidi ya dhahabu, naam, zaidi ya dhahabu safi,


## Psalms 119:128 (id: 719119128)

128na kwa sababu naona maagizo yako yote ni adili, nachukia kila njia potovu.


## Psalms 119:129 (id: 719119129)

129Sheria zako ni za ajabu, hivyo ninazitii.


## Psalms 119:130 (id: 719119130)

130Kuingia kwa maneno yako kunaleta nuru, kunampa mjinga ufahamu.


## Psalms 119:131 (id: 719119131)

131Nimefungua kinywa changu na kuhema, nikitamani amri zako.


## Psalms 119:132 (id: 719119132)

132Nigeukie na unihurumie, kama uwafanyiavyo siku zote wale wanaolipenda jina lako.


## Psalms 119:133 (id: 719119133)

133Ongoza hatua zangu kulingana na neno lako, usiache dhambi yoyote initawale.


## Psalms 119:134 (id: 719119134)

134Niokoe na uonevu wa wanadamu, ili niweze kutii mausia yako.


## Psalms 119:135 (id: 719119135)

135Mwangazie mtumishi wako uso wako na unifundishe amri zako.


## Psalms 119:136 (id: 719119136)

136Chemchemi za machozi zinatiririka kutoka machoni yangu, kwa kuwa sheria yako haifuatwi.


## Psalms 119:137 (id: 719119137)

137Ee Bwana, wewe ni mwenye haki, sheria zako ni sahihi.


## Psalms 119:138 (id: 719119138)

138Sheria ulizoziweka ni za haki, ni za kuaminika kikamilifu.


## Psalms 119:139 (id: 719119139)

139Jitihada yangu imenidhoofisha, kwa kuwa adui zangu wanayapuuza maneno yako.


## Psalms 119:140 (id: 719119140)

140Ahadi zako zimejaribiwa kikamilifu, mtumishi wako anazipenda.


## Psalms 119:141 (id: 719119141)

141Ingawa ni mdogo na ninadharauliwa, sisahau mausia yako.


## Psalms 119:142 (id: 719119142)

142Haki yako ni ya milele, na sheria yako ni kweli.


## Psalms 119:143 (id: 719119143)

143Shida na dhiki zimenipata, lakini amri zako ni furaha yangu.


## Psalms 119:144 (id: 719119144)

144Sheria zako ni sahihi milele, hunipa ufahamu ili nipate kuishi.


## Psalms 119:145 (id: 719119145)

145Ee Bwana, ninakuita kwa moyo wangu wote, nami nitayatii maagizo yako.


## Psalms 119:146 (id: 719119146)

146Ninakuita; niokoe nami nitazishika sheria zako.


## Psalms 119:147 (id: 719119147)

147Ninaamka asubuhi na mapema na kukuomba msaada; nimeweka tumaini langu katika neno lako.


## Psalms 119:148 (id: 719119148)

148Sikufumba macho yangu usiku kucha, ili niweze kutafakari juu ya ahadi zako.


## Psalms 119:149 (id: 719119149)

149Usikie sauti yangu sawasawa na upendo wako, Ee Bwana, uyahifadhi maisha yangu, sawasawa na sheria zako.


## Psalms 119:150 (id: 719119150)

150Wale wanaopanga mipango miovu wako karibu nami, lakini wako mbali na sheria yako.


## Psalms 119:151 (id: 719119151)

151Ee Bwana, hata hivyo wewe u karibu, na amri zako zote ni za kweli.


## Psalms 119:152 (id: 719119152)

152Tangu zamani nimejifunza kutoka shuhuda zako kwamba umezithibitisha ili zidumu milele.


## Psalms 119:153 (id: 719119153)

153Yaangalie mateso yangu, uniokoe, kwa kuwa sijasahau sheria yako.


## Psalms 119:154 (id: 719119154)

154Nitetee katika hali hii yangu na unikomboe, uyahifadhi maisha yangu sawasawa na ahadi yako.


## Psalms 119:155 (id: 719119155)

155Wokovu uko mbali na waovu, kwa kuwa hawatafuti maagizo yako.


## Psalms 119:156 (id: 719119156)

156Ee Bwana, huruma zako ni kuu, uyahifadhi maisha yangu sawasawa na sheria zako.


## Psalms 119:157 (id: 719119157)

157Adui wanaonitesa ni wengi, lakini mimi sitaziacha sheria zako.


## Psalms 119:158 (id: 719119158)

158Ninawatazama wasioamini kwa chuki, kwa kuwa hawalitii neno lako.


## Psalms 119:159 (id: 719119159)

159Tazama jinsi ninavyopenda mausia yako; Ee Bwana, uyahifadhi maisha yangu, sawasawa na upendo wako.


## Psalms 119:160 (id: 719119160)

160Maneno yako yote ni kweli, sheria zako zote za haki ni za milele.


## Psalms 119:161 (id: 719119161)

161Watawala wamenitesa bila sababu, lakini moyo wangu unatetemeka kwa neno lako.


## Psalms 119:162 (id: 719119162)

162Nafurahia ahadi zako kama mtu aliyepata mateka mengi.


## Psalms 119:163 (id: 719119163)

163Ninachukia na kuchukizwa sana na uongo, lakini napenda sheria yako.


## Psalms 119:164 (id: 719119164)

164Ninakusifu mara saba kwa siku, kwa ajili ya sheria zako za haki.


## Psalms 119:165 (id: 719119165)

165Wanaopenda sheria yako wana amani tele, wala hakuna kitu kinachoweza kuwakwaza.


## Psalms 119:166 (id: 719119166)

166Ee Bwana, ninangojea wokovu wako, nami ninafuata amri zako,


## Psalms 119:167 (id: 719119167)

167Ninazitii sheria zako, kwa sababu ninazipenda mno.


## Psalms 119:168 (id: 719119168)

168Nimetii mausia yako na sheria zako, kwa kuwa njia zangu zote zinajulikana kwako.


## Psalms 119:169 (id: 719119169)

169Ee Bwana, kilio changu na kifike mbele zako, nipe ufahamu sawasawa na neno lako.


## Psalms 119:170 (id: 719119170)

170Maombi yangu na yafike mbele zako, niokoe sawasawa na ahadi yako.


## Psalms 119:171 (id: 719119171)

171Midomo yangu na ibubujike sifa, kwa kuwa unanifundisha maagizo yako.


## Psalms 119:172 (id: 719119172)

172Ulimi wangu na uimbe kuhusu neno lako, kwa kuwa amri zako zote ni za haki.


## Psalms 119:173 (id: 719119173)

173Mkono wako uwe tayari kunisaidia, kwa kuwa nimechagua mausia yako.


## Psalms 119:174 (id: 719119174)

174Ee Bwana, ninatamani wokovu wako, na sheria yako ni furaha yangu.


## Psalms 119:175 (id: 719119175)

175Nijalie kuishi ili nipate kukusifu, na sheria zako zinitegemeze.


## Psalms 119:176 (id: 719119176)

176Nimetangatanga kama kondoo aliyepotea. Mtafute mtumishi wako, kwa kuwa sijasahau amri zako.


## Psalms 120:1 (id: 719120001)

1Wimbo wa kwenda juu. Katika dhiki yangu namwita Bwana, naye hunijibu.


## Psalms 120:2 (id: 719120002)

2Ee Bwana, uniokoe kutoka midomo ya uongo na ndimi za udanganyifu.


## Psalms 120:3 (id: 719120003)

3Atakufanyia nini, au akufanyie nini zaidi, ewe ulimi mdanganyifu?


## Psalms 120:4 (id: 719120004)

4Atakuadhibu kwa mishale mikali ya shujaa, kwa makaa yanayowaka ya mti wa mretemu.


## Psalms 120:5 (id: 719120005)

5Ole wangu kwa kuwa naishi Mesheki, kwamba naishi katikati ya hema za Kedari!


## Psalms 120:6 (id: 719120006)

6Nimeishi muda mrefu mno miongoni mwa wale wanaochukia amani.


## Psalms 120:7 (id: 719120007)

7Mimi ni mtu wa amani; lakini ninaposema, wao wanataka vita.


## Psalms 121:1 (id: 719121001)

1Wimbo wa kwenda juu. Nayainua macho yangu nitazame vilima, msaada wangu utatoka wapi?


## Psalms 121:2 (id: 719121002)

2Msaada wangu hutoka kwa Bwana, Muumba wa mbingu na dunia.


## Psalms 121:3 (id: 719121003)

3Hatauacha mguu wako uteleze, yeye akulindaye hatasinzia,


## Psalms 121:4 (id: 719121004)

4hakika, yeye alindaye Israeli hatasinzia wala hatalala usingizi.


## Psalms 121:5 (id: 719121005)

5Bwana anakulinda, Bwana ni uvuli wako mkono wako wa kuume,


## Psalms 121:6 (id: 719121006)

6jua halitakudhuru mchana, wala mwezi wakati wa usiku.


## Psalms 121:7 (id: 719121007)

7Bwana atakukinga na madhara yote, atayalinda maisha yako,


## Psalms 121:8 (id: 719121008)

8Bwana atakulinda unapoingia na unapotoka, tangu sasa na hata milele.


## Psalms 122:1 (id: 719122001)

1Wimbo wa kwenda juu. Wa Daudi. Nilishangilia pamoja na wale walioniambia, “Twende nyumbani ya Bwana.”


## Psalms 122:2 (id: 719122002)

2Ee Yerusalemu, miguu yetu imesimama malangoni mwako.


## Psalms 122:3 (id: 719122003)

3Yerusalemu imejengwa vyema kama mji ambao umeshikamanishwa pamoja.


## Psalms 122:4 (id: 719122004)

4Huko ndiko makabila hukwea, makabila ya Bwana, kulisifu jina la Bwana kulingana na maagizo waliopewa Israeli.


## Psalms 122:5 (id: 719122005)

5Huko viti vya enzi vya hukumu hukaa, viti vya enzi vya nyumba ya Daudi.


## Psalms 122:6 (id: 719122006)

6Omba kwa ajili ya amani ya Yerusalemu: “Wote wakupendao na wawe salama.


## Psalms 122:7 (id: 719122007)

7Amani na iwepo ndani ya kuta zako na usalama ndani ya ngome zako.”


## Psalms 122:8 (id: 719122008)

8Kwa ajili ya ndugu zangu na marafiki, nitasema, “Amani iwe ndani yako.”


## Psalms 122:9 (id: 719122009)

9Kwa ajili ya nyumba ya Bwana Mungu wetu, nitatafuta mafanikio yako.


## Psalms 123:1 (id: 719123001)

1Wimbo wa kwenda juu. Ninayainua macho yangu kwako, kwako wewe ambaye kiti chako cha enzi kiko mbinguni.


## Psalms 123:2 (id: 719123002)

2Kama vile macho ya watumwa yatazamavyo mkono wa bwana wao, kama vile macho ya mtumishi wa kike yatazamavyo mkono wa bibi yake, ndivyo macho yetu yamtazamavyo Bwana Mungu wetu, mpaka atakapotuhurumia.


## Psalms 123:3 (id: 719123003)

3Uturehemu, Ee Bwana, uturehemu, kwa maana tumevumilia dharau nyingi.


## Psalms 123:4 (id: 719123004)

4Tumevumilia dhihaka nyingi kutoka kwa wenye kiburi, dharau nyingi kutoka kwa wenye majivuno.


## Psalms 124:1 (id: 719124001)

1Wimbo wa kwenda juu. Wa Daudi. Kama Bwana asingalikuwa upande wetu; Israeli na aseme sasa:


## Psalms 124:2 (id: 719124002)

2kama Bwana asingalikuwa upande wetu, wakati watu walipotushambulia,


## Psalms 124:3 (id: 719124003)

3wakati hasira yao ilipowaka dhidi yetu, wangalitumeza tungali hai,


## Psalms 124:4 (id: 719124004)

4mafuriko yangalitugharikisha, maji mengi yangalitufunika,


## Psalms 124:5 (id: 719124005)

5maji yaendayo kasi yangalituchukua.


## Psalms 124:6 (id: 719124006)

6Bwana asifiwe, yeye ambaye hakuruhusu turaruliwe kwa meno yao.


## Psalms 124:7 (id: 719124007)

7Tumeponyoka kama ndege kutoka mtego wa mwindaji; mtego umevunjika, nasi tukaokoka.


## Psalms 124:8 (id: 719124008)

8Msaada wetu ni katika jina la Bwana, Muumba wa mbingu na dunia.


## Psalms 125:1 (id: 719125001)

1Wimbo wa kwenda juu. Wale wamtumainio Bwana ni kama mlima Sayuni, ambao hauwezi kutikisika, bali wadumu milele.


## Psalms 125:2 (id: 719125002)

2Kama milima inavyozunguka Yerusalemu, ndivyo Bwana anavyowazunguka watu wake sasa na hata milele.


## Psalms 125:3 (id: 719125003)

3Fimbo ya waovu haitadumu juu ya nchi waliopewa wenye haki, ili wenye haki wasije wakatumia mikono yao kutenda ubaya.


## Psalms 125:4 (id: 719125004)

4Ee Bwana, watendee mema walio wema, wale walio wanyofu wa moyo.


## Psalms 125:5 (id: 719125005)

5Bali wale wanaogeukia njia zilizopotoka, Bwana atawafukuza pamoja na watenda mabaya. Amani iwe juu ya Israeli.


## Psalms 126:1 (id: 719126001)

1Wimbo wa kwenda juu. Bwana alipowarejeza mateka Sayuni, tulikuwa kama watu walioota ndoto.


## Psalms 126:2 (id: 719126002)

2Vinywa vyetu vilijaa kicheko, ndimi zetu zilijaa nyimbo za shangwe. Ndipo iliposemwa miongoni mwa mataifa, “Bwana amewatendea mambo makuu.”


## Psalms 126:3 (id: 719126003)

3Bwana ametutendea mambo makuu, nasi tumejaa furaha.


## Psalms 126:4 (id: 719126004)

4Ee Bwana, turejeshee watu wetu waliotekwa, kama vijito katika Negebu.


## Psalms 126:5 (id: 719126005)

5Wapandao kwa machozi watavuna kwa nyimbo za shangwe.


## Psalms 126:6 (id: 719126006)

6Yeye azichukuaye mbegu zake kwenda kupanda, huku akilia, atarudi kwa nyimbo za shangwe, akichukua miganda ya mavuno yake.


## Psalms 127:1 (id: 719127001)

1Wimbo wa kwenda juu. Wa Solomoni. Bwana asipoijenga nyumba, wajengao hufanya kazi bure. Bwana asipoulinda mji, walinzi wakesha bure.


## Psalms 127:2 (id: 719127002)

2Mnajisumbua bure kuamka mapema na kuchelewa kulala, mkitaabikia chakula: kwa maana yeye huwapa usingizi wapenzi wake.


## Psalms 127:3 (id: 719127003)

3Wana ni urithi utokao kwa Bwana, watoto ni zawadi kutoka kwake.


## Psalms 127:4 (id: 719127004)

4Kama mishale mikononi mwa shujaa ndivyo walivyo wana awazaao mtu katika ujana wake.


## Psalms 127:5 (id: 719127005)

5Heri mtu ambaye podo lake limejazwa nao. Hawataaibishwa wanaposhindana na adui zao langoni.


## Psalms 128:1 (id: 719128001)

1Wimbo wa kwenda juu. Heri ni wale wote wamchao Bwana, waendao katika njia zake.


## Psalms 128:2 (id: 719128002)

2Utakula matunda ya kazi yako; baraka na mafanikio vitakuwa vyako.


## Psalms 128:3 (id: 719128003)

3Mke wako atakuwa kama mzabibu uzaao ndani ya nyumba yako; wana wako watakuwa kama machipukizi ya mizeituni kuizunguka meza yako.


## Psalms 128:4 (id: 719128004)

4Hivyo ndivyo atakavyobarikiwa mtu amchaye Bwana.


## Psalms 128:5 (id: 719128005)

5Bwana na akubariki kutoka Sayuni siku zote za maisha yako, na uone mafanikio ya Yerusalemu,


## Psalms 128:6 (id: 719128006)

6nawe ujaliwe kuishi uone watoto wa watoto wako. Amani iwe juu ya Israeli.


## Psalms 129:1 (id: 719129001)

1Wimbo wa kwenda juu. Wamenionea mno tangu ujana wangu; Israeli na aseme sasa:


## Psalms 129:2 (id: 719129002)

2wamenionea mno tangu ujana wangu, lakini bado hawajanishinda.


## Psalms 129:3 (id: 719129003)

3Wakulima wamelima mgongo wangu, na kufanya mifereji yao mirefu.


## Psalms 129:4 (id: 719129004)

4Lakini Bwana ni mwenye haki; amenifungua toka kamba za waovu.


## Psalms 129:5 (id: 719129005)

5Wale wote waichukiao Sayuni na warudishwe nyuma kwa aibu.


## Psalms 129:6 (id: 719129006)

6Wawe kama majani juu ya paa, ambayo hunyauka kabla hayajakua;


## Psalms 129:7 (id: 719129007)

7kwa hayo mvunaji hawezi kujaza vitanga vyake, wala akusanyaye kujaza mikono yake.


## Psalms 129:8 (id: 719129008)

8Wale wapitao karibu na wasiseme, “Baraka ya Bwana iwe juu yako; tunakubariki katika jina la Bwana.”


## Psalms 130:1 (id: 719130001)

1Wimbo wa kwenda juu. Kutoka vilindini ninakulilia, Ee Bwana.


## Psalms 130:2 (id: 719130002)

2Ee Bwana, sikia sauti yangu. Masikio yako na yawe masikivu kwa kilio changu unihurumie.


## Psalms 130:3 (id: 719130003)

3Kama wewe, Ee Bwana, ungeweka kumbukumbu ya dhambi, Ee Bwana, ni nani angeliweza kusimama?


## Psalms 130:4 (id: 719130004)

4Lakini kwako kuna msamaha, kwa hiyo wewe unaogopwa.


## Psalms 130:5 (id: 719130005)

5Namngojea Bwana, nafsi yangu inangojea, katika neno lake naweka tumaini langu.


## Psalms 130:6 (id: 719130006)

6Nafsi yangu inamngojea Bwana kuliko walinzi waingojeavyo asubuhi, naam, kuliko walinzi waingojeavyo asubuhi.


## Psalms 130:7 (id: 719130007)

7Ee Israeli, mtumaini Bwana, maana kwa Bwana kuna upendo usiokoma, na kwake kuna ukombozi kamili.


## Psalms 130:8 (id: 719130008)

8Yeye mwenyewe ataikomboa Israeli kutoka dhambi zao zote.


## Psalms 131:1 (id: 719131001)

1Wimbo wa kwenda juu. Wa Daudi. Moyo wangu hauna kiburi, Ee Bwana, macho yangu hayajivuni; sijishughulishi na mambo makuu kunizidi wala mambo ya ajabu mno kwangu.


## Psalms 131:2 (id: 719131002)

2Lakini nimetuliza na kunyamazisha nafsi yangu; kama mtoto aliyeachishwa kunyonya na mama yake, kama mtoto aliyeachishwa kunyonya ndivyo ilivyo nafsi iliyoko ndani yangu.


## Psalms 131:3 (id: 719131003)

3Ee Israeli, mtumaini Bwana tangu sasa na hata milele.


## Psalms 132:1 (id: 719132001)

1Wimbo wa kwenda juu. Ee Bwana, mkumbuke Daudi na taabu zote alizozistahimili.


## Psalms 132:2 (id: 719132002)

2Aliapa kiapo kwa Bwana na akaweka nadhiri kwa Yule Mwenye Nguvu wa Yakobo:


## Psalms 132:3 (id: 719132003)

3“Sitaingia nyumbani mwangu au kwenda kitandani mwangu:


## Psalms 132:4 (id: 719132004)

4sitaruhusu usingizi katika macho yangu, wala kope zangu kusinzia,


## Psalms 132:5 (id: 719132005)

5mpaka nitakapompatia Bwana mahali, makao kwa ajili ya Yule Mwenye Nguvu wa Yakobo.”


## Psalms 132:6 (id: 719132006)

6Tulisikia habari hii huko Efrathi, tulikutana nayo katika mashamba ya Yaara:


## Psalms 132:7 (id: 719132007)

7“Twendeni kwenye makao yake, na tuabudu kwenye kiti cha kuwekea miguu yake;


## Psalms 132:8 (id: 719132008)

8inuka, Ee Bwana, uje mahali pako pa kupumzikia, wewe na Sanduku la nguvu zako.


## Psalms 132:9 (id: 719132009)

9Makuhani wako na wavikwe haki, watakatifu wako na waimbe kwa furaha.”


## Psalms 132:10 (id: 719132010)

10Kwa ajili ya Daudi mtumishi wako, usimkatae mpakwa mafuta wako.


## Psalms 132:11 (id: 719132011)

11Bwana alimwapia Daudi kiapo, kiapo cha uhakika ambacho hatakitangua: “Nitamweka mmoja wa wazao wako mwenyewe katika kiti chako cha enzi,


## Psalms 132:12 (id: 719132012)

12kama wanao watashika Agano langu na sheria ninazowafundisha, ndipo wana wao watarithi kiti chako cha enzi milele na milele.”


## Psalms 132:13 (id: 719132013)

13Kwa maana Bwana ameichagua Sayuni, amepaonea shauku pawe maskani yake:


## Psalms 132:14 (id: 719132014)

14“Hapa ni mahali pangu pa kupumzika milele na milele; hapa ndipo nitakapoketi nikitawala, kwa sababu nimepaonea shauku:


## Psalms 132:15 (id: 719132015)

15Nitambariki kwa kumpa mahitaji tele: nitashibisha maskini wake kwa chakula.


## Psalms 132:16 (id: 719132016)

16Nitawavika makuhani wake wokovu, nao watakatifu wake watadumu wakiimba kwa furaha.


## Psalms 132:17 (id: 719132017)

17“Hapa nitamchipushia Daudi pembe, na kuweka taa kwa ajili ya masiya wangu.


## Psalms 132:18 (id: 719132018)

18Adui zake nitawavika aibu, bali taji kichwani pake itangʼaa sana.”


## Psalms 133:1 (id: 719133001)

1Wimbo wa kwenda juu. Wa Daudi. Tazama jinsi ilivyo vyema na kupendeza wakati ndugu wanapoishi pamoja katika umoja!


## Psalms 133:2 (id: 719133002)

2Ni kama mafuta ya thamani yaliyomiminwa kichwani, yakitiririka kwenye ndevu, yakitiririka kwenye ndevu za Aroni, mpaka kwenye upindo wa mavazi yake.


## Psalms 133:3 (id: 719133003)

3Ni kama vile umande wa Hermoni unavyoanguka juu ya Mlima Sayuni. Kwa maana huko ndiko Bwana alikoamuru baraka yake, naam, hata uzima milele.


## Psalms 134:1 (id: 719134001)

1Wimbo wa kwenda juu. Msifuni Bwana, ninyi nyote watumishi wa Bwana, ninyi mnaotumika usiku ndani ya nyumba ya Bwana.


## Psalms 134:2 (id: 719134002)

2Inueni mikono yenu katika pale patakatifu na kumsifu Bwana.


## Psalms 134:3 (id: 719134003)

3Naye Bwana, Muumba wa mbingu na dunia, awabariki kutoka Sayuni.


## Psalms 135:1 (id: 719135001)

1Msifuni Bwana. Lisifuni jina la Bwana, msifuni, enyi watumishi wa Bwana,


## Psalms 135:2 (id: 719135002)

2ninyi ambao mnatumika ndani ya nyumba ya Bwana, katika nyua za nyumba ya Mungu wetu.


## Psalms 135:3 (id: 719135003)

3Msifuni Bwana, kwa kuwa Bwana ni mwema, liimbieni sifa jina lake, kwa maana hilo lapendeza.


## Psalms 135:4 (id: 719135004)

4Kwa maana Bwana amemchagua Yakobo kuwa wake mwenyewe, Israeli kuwa mali yake ya thamani.


## Psalms 135:5 (id: 719135005)

5Ninajua ya kuwa Bwana ni mkuu, kwamba Bwana wetu ni mkuu kuliko miungu yote.


## Psalms 135:6 (id: 719135006)

6Bwana hufanya lolote apendalo, mbinguni na duniani, katika bahari na vilindi vyake vyote.


## Psalms 135:7 (id: 719135007)

7Hufanya mawingu kupanda kutoka miisho ya dunia; hupeleka umeme wa radi pamoja na mvua na huleta upepo kutoka ghala zake.


## Psalms 135:8 (id: 719135008)

8Alimuua mzaliwa wa kwanza wa Misri, mzaliwa wa kwanza wa wanadamu na wanyama.


## Psalms 135:9 (id: 719135009)

9Alipeleka ishara zake na maajabu katikati yako, ee Misri, dhidi ya Farao na watumishi wake wote.


## Psalms 135:10 (id: 719135010)

10Aliyapiga mataifa mengi, na akaua wafalme wenye nguvu:


## Psalms 135:11 (id: 719135011)

11Mfalme Sihoni na Waamori, Ogu mfalme wa Bashani na wafalme wote wa Kanaani:


## Psalms 135:12 (id: 719135012)

12akatoa nchi yao kuwa urithi, urithi kwa watu wake Israeli.


## Psalms 135:13 (id: 719135013)

13Ee Bwana, jina lako ladumu milele, kumbukumbu za fahari zako, Ee Bwana, kwa vizazi vyote.


## Psalms 135:14 (id: 719135014)

14Maana Bwana atawathibitisha watu wake, na kuwahurumia watumishi wake.


## Psalms 135:15 (id: 719135015)

15Sanamu za mataifa ni fedha na dhahabu, zilizotengenezwa kwa mikono ya wanadamu.


## Psalms 135:16 (id: 719135016)

16Zina vinywa, lakini haziwezi kusema, zina macho, lakini haziwezi kuona;


## Psalms 135:17 (id: 719135017)

17zina masikio, lakini haziwezi kusikia, wala hakuna pumzi katika vinywa vyao.


## Psalms 135:18 (id: 719135018)

18Wale wanaozitengeneza watafanana nazo, vivyo hivyo wale wote wanaozitumainia.


## Psalms 135:19 (id: 719135019)

19Ee nyumba ya Israeli, msifuni Bwana; ee nyumba ya Aroni, msifuni Bwana;


## Psalms 135:20 (id: 719135020)

20ee nyumba ya Lawi, msifuni Bwana; ninyi mnaomcha, msifuni Bwana.


## Psalms 135:21 (id: 719135021)

21Msifuni Bwana kutoka Sayuni, msifuni yeye aishiye Yerusalemu. Msifuni Bwana.


## Psalms 136:1 (id: 719136001)

1Mshukuruni Bwana, kwa kuwa ni mwema. Fadhili zake zadumu milele.


## Psalms 136:2 (id: 719136002)

2Mshukuruni Mungu wa miungu. Fadhili zake zadumu milele.


## Psalms 136:3 (id: 719136003)

3Mshukuruni Bwana wa mabwana: Fadhili zake zadumu milele.


## Psalms 136:4 (id: 719136004)

4Kwake yeye pekee atendaye maajabu makuu, Fadhili zake zadumu milele.


## Psalms 136:5 (id: 719136005)

5Ambaye kwa ufahamu wake aliziumba mbingu, Fadhili zake zadumu milele.


## Psalms 136:6 (id: 719136006)

6Ambaye aliitandaza dunia juu ya maji, Fadhili zake zadumu milele.


## Psalms 136:7 (id: 719136007)

7Ambaye aliumba mianga mikubwa, Fadhili zake zadumu milele.


## Psalms 136:8 (id: 719136008)

8Jua litawale mchana, Fadhili zake zadumu milele.


## Psalms 136:9 (id: 719136009)

9Mwezi na nyota vitawale usiku, Fadhili zake zadumu milele.


## Psalms 136:10 (id: 719136010)

10Kwake yeye aliyemuua mzaliwa wa kwanza wa Misri, Fadhili zake zadumu milele.


## Psalms 136:11 (id: 719136011)

11Na kuwatoa Israeli katikati yao, Fadhili zake zadumu milele.


## Psalms 136:12 (id: 719136012)

12Kwa mkono wenye nguvu ulionyooshwa, Fadhili zake zadumu milele.


## Psalms 136:13 (id: 719136013)

13Kwake yeye aliyeigawa Bahari ya Shamu, Fadhili zake zadumu milele.


## Psalms 136:14 (id: 719136014)

14Na kuwapitisha Israeli katikati yake, Fadhili zake zadumu milele.


## Psalms 136:15 (id: 719136015)

15Lakini alimfagia Farao na jeshi lake katika Bahari ya Shamu, Fadhili zake zadumu milele.


## Psalms 136:16 (id: 719136016)

16Kwake yeye aliyewaongoza watu wake katika jangwa, Fadhili zake zadumu milele.


## Psalms 136:17 (id: 719136017)

17Ambaye aliwapiga wafalme wenye nguvu, Fadhili zake zadumu milele.


## Psalms 136:18 (id: 719136018)

18Naye aliwaua wafalme wenye nguvu, Fadhili zake zadumu milele.


## Psalms 136:19 (id: 719136019)

19Sihoni mfalme wa Waamori, Fadhili zake zadumu milele.


## Psalms 136:20 (id: 719136020)

20Ogu mfalme wa Bashani, Fadhili zake zadumu milele.


## Psalms 136:21 (id: 719136021)

21Akatoa nchi yao kuwa urithi, Fadhili zake zadumu milele.


## Psalms 136:22 (id: 719136022)

22Urithi kwa Israeli mtumishi wake, Fadhili zake zadumu milele.


## Psalms 136:23 (id: 719136023)

23Aliyetukumbuka katika unyonge wetu, Fadhili zake zadumu milele.


## Psalms 136:24 (id: 719136024)

24Alituweka huru toka adui zetu, Fadhili zake zadumu milele.


## Psalms 136:25 (id: 719136025)

25Ambaye humpa chakula kila kiumbe. Fadhili zake zadumu milele.


## Psalms 136:26 (id: 719136026)

26Mshukuruni Mungu wa mbinguni, Fadhili zake zadumu milele.


## Psalms 137:1 (id: 719137001)

1Kando ya mito ya Babeli tuliketi, tukaomboleza tulipokumbuka Sayuni.


## Psalms 137:2 (id: 719137002)

2Kwenye miti ya huko tulitundika vinubi vyetu,


## Psalms 137:3 (id: 719137003)

3kwa maana huko hao waliotuteka walitaka tuwaimbie nyimbo, watesi wetu walidai nyimbo za furaha; walisema, “Tuimbieni wimbo mmoja kati ya nyimbo za Sayuni!”


## Psalms 137:4 (id: 719137004)

4Tutaimbaje nyimbo za Bwana, tukiwa nchi ya kigeni?


## Psalms 137:5 (id: 719137005)

5Nikikusahau wewe, ee Yerusalemu, basi mkono wangu wa kuume na usahau ujuzi wake.


## Psalms 137:6 (id: 719137006)

6Ulimi wangu ushikamane na kaakaa la kinywa changu kama sitakukumbuka wewe, kama nisipokufikiri Yerusalemu kuwa furaha yangu kubwa.


## Psalms 137:7 (id: 719137007)

7Kumbuka, Ee Bwana, walichokifanya Waedomu, siku ile Yerusalemu ilipoanguka. Walisema, “Bomoa, Bomoa mpaka kwenye misingi yake!”


## Psalms 137:8 (id: 719137008)

8Ee binti Babeli, uliyehukumiwa kuangamizwa, heri yeye atakayekulipiza wewe kwa yale uliyotutenda sisi:


## Psalms 137:9 (id: 719137009)

9yeye ambaye atawakamata watoto wako wachanga na kuwaponda juu ya miamba.


## Psalms 138:1 (id: 719138001)

1Zaburi ya Daudi. Nitakusifu wewe, Ee Bwana, kwa moyo wangu wote, mbele ya “miungu” nitaimba sifa zako.


## Psalms 138:2 (id: 719138002)

2Nitasujudu nikielekea Hekalu lako takatifu, nami nitalisifu jina lako kwa ajili ya upendo wako na uaminifu, kwa kuwa umelikuza jina lako na neno lako juu ya vitu vyote.


## Psalms 138:3 (id: 719138003)

3Nilipoita, ulinijibu; ulinifanya jasiri na mwenye moyo hodari.


## Psalms 138:4 (id: 719138004)

4Wafalme wote wa dunia wakusifu wewe Ee Bwana, wakati wanaposikia maneno ya kinywa chako.


## Psalms 138:5 (id: 719138005)

5Wao na waimbe kuhusu njia za Bwana, kwa maana utukufu wa Bwana ni mkuu.


## Psalms 138:6 (id: 719138006)

6Ingawa Bwana yuko juu, humwangalia mnyonge, bali mwenye kiburi yeye anamjua kutokea mbali.


## Psalms 138:7 (id: 719138007)

7Nijapopita katikati ya shida, wewe unayahifadhi maisha yangu, unanyoosha mkono wako dhidi ya hasira ya adui zangu, kwa mkono wako wa kuume unaniokoa.


## Psalms 138:8 (id: 719138008)

8Bwana atatimiza kusudi lake kwangu, Ee Bwana, upendo wako wadumu milele: usiziache kazi za mikono yako.


## Psalms 139:1 (id: 719139001)

1Kwa mwimbishaji. Zaburi ya Daudi. Ee Bwana, umenichunguza na kunijua.


## Psalms 139:2 (id: 719139002)

2Unajua ninapoketi na ninapoinuka; unatambua mawazo yangu tokea mbali.


## Psalms 139:3 (id: 719139003)

3Unafahamu kutoka kwangu na kulala kwangu; unaelewa njia zangu zote.


## Psalms 139:4 (id: 719139004)

4Kabla neno halijafika katika ulimi wangu, wewe walijua kikamilifu, Ee Bwana.


## Psalms 139:5 (id: 719139005)

5Umenizunguka nyuma na mbele; umeweka mkono wako juu yangu.


## Psalms 139:6 (id: 719139006)

6Maarifa haya ni ya ajabu mno kwangu, ni ya juu sana kwangu kuyafikia.


## Psalms 139:7 (id: 719139007)

7Niende wapi nijiepushe na Roho yako? Niende wapi niukimbie uso wako?


## Psalms 139:8 (id: 719139008)

8Kama nikienda juu mbinguni, wewe uko huko; nikifanya vilindi kuwa kitanda changu, wewe uko huko.


## Psalms 139:9 (id: 719139009)

9Kama nikipanda juu ya mbawa za mapambazuko, kama nikikaa pande za mbali za bahari,


## Psalms 139:10 (id: 719139010)

10hata huko mkono wako utaniongoza, mkono wako wa kuume utanishika kwa uthabiti.


## Psalms 139:11 (id: 719139011)

11Kama nikisema, “Hakika giza litanificha na nuru inayonizunguka iwe usiku,”


## Psalms 139:12 (id: 719139012)

12hata giza halitakuwa giza kwako, usiku utangʼaa kama mchana, kwa kuwa giza ni kama nuru kwako.


## Psalms 139:13 (id: 719139013)

13Kwa maana wewe ndiwe uliyeumba utu wangu wa ndani; uliniunga pamoja tumboni mwa mama yangu.


## Psalms 139:14 (id: 719139014)

14Ninakusifu kwa sababu nimeumbwa kwa namna ya ajabu na ya kutisha; kazi zako ni za ajabu, ninajua hayo kikamilifu.


## Psalms 139:15 (id: 719139015)

15Umbile langu halikufichika kwako, nilipoumbwa mahali pa siri. Nilipoungwa pamoja kwa ustadi katika vilindi vya nchi,


## Psalms 139:16 (id: 719139016)

16macho yako yaliniona kabla mwili wangu haujakamilika. Siku zangu zote ulizonipangia ziliandikwa katika kitabu chako kabla haijakuwepo hata moja.


## Psalms 139:17 (id: 719139017)

17Tazama jinsi yalivyo ya thamani mawazo yako kwangu, Ee Mungu! Jinsi jumla yake ilivyo kubwa!


## Psalms 139:18 (id: 719139018)

18Kama ningezihesabu, zingekuwa nyingi kuliko mchanga. Niamkapo, bado niko pamoja nawe.


## Psalms 139:19 (id: 719139019)

19Laiti ungewachinja waovu, Ee Mungu! Ondokeni kwangu, ninyi wamwaga damu!


## Psalms 139:20 (id: 719139020)

20Wanazungumza juu yako wakiwa na kusudi baya, adui zako wanatumia vibaya jina lako.


## Psalms 139:21 (id: 719139021)

21Ee Bwana, je, nisiwachukie wanaokuchukia? Nisiwachukie sana wanaoinuka dhidi yako?


## Psalms 139:22 (id: 719139022)

22Sina kitu zaidi ya chuki dhidi yao, ninawahesabu ni adui zangu.


## Psalms 139:23 (id: 719139023)

23Ee Mungu, nichunguze, uujue moyo wangu, nijaribu na ujue mawazo yangu.


## Psalms 139:24 (id: 719139024)

24Uone kama kuna njia iletayo machukizo ndani yangu, uniongoze katika njia ya milele.


## Psalms 140:1 (id: 719140001)

1Kwa mwimbishaji. Zaburi ya Daudi. Ee Bwana, niokoe, kutoka kwa watu waovu; nilinde na watu wenye jeuri,


## Psalms 140:2 (id: 719140002)

2ambao hupanga mipango mibaya mioyoni mwao, na kuchochea vita siku zote.


## Psalms 140:3 (id: 719140003)

3Wao hufanya ndimi zao kali kama za nyoka, sumu ya nyoka iko midomoni mwao.


## Psalms 140:4 (id: 719140004)

4Ee Bwana, niepushe na mikono ya waovu; nilinde na watu wenye jeuri wanaopanga kunikwaza miguu yangu.


## Psalms 140:5 (id: 719140005)

5Wenye kiburi wameficha mtego wa kuninasa, wametandaza kamba za wavu wao, wametega mitego kwenye njia yangu.


## Psalms 140:6 (id: 719140006)

6Ee Bwana, ninakuambia, “Wewe ni Mungu wangu.” Ee Bwana, usikie kilio changu na kunihurumia.


## Psalms 140:7 (id: 719140007)

7Ee Bwana Mwenyezi, Mwokozi wangu mwenye nguvu, unikingaye kichwa changu siku ya vita:


## Psalms 140:8 (id: 719140008)

8Ee Bwana, usiwape waovu matakwa yao, usiache mipango yao ikafanikiwa, wasije wakajisifu.


## Psalms 140:9 (id: 719140009)

9Vichwa vya wanaonizunguka vifunikwe na shida zinazosababishwa na midomo yao.


## Psalms 140:10 (id: 719140010)

10Makaa ya mawe ya moto na yawaangukie! Na watupwe motoni, katika mashimo ya matope, wasiinuke tena kamwe.


## Psalms 140:11 (id: 719140011)

11Wasingiziaji wasifanikiwe katika nchi; maafa na yawawinde watu wenye jeuri.


## Psalms 140:12 (id: 719140012)

12Najua kwamba Bwana huwapatia maskini haki, na kuitegemeza njia ya mhitaji.


## Psalms 140:13 (id: 719140013)

13Hakika wenye haki watalisifu jina lako, na waadilifu wataishi mbele zako.


## Psalms 141:1 (id: 719141001)

1Zaburi ya Daudi. Ee Bwana, ninakuita wewe, uje kwangu hima. Sikia sauti yangu ninapokuita.


## Psalms 141:2 (id: 719141002)

2Maombi yangu na yafike mbele zako kama uvumba; kuinua mikono yangu juu na kuwe kama dhabihu ya jioni.


## Psalms 141:3 (id: 719141003)

3Ee Bwana, weka mlinzi kinywani mwangu, weka ulinzi mlangoni mwa midomo yangu.


## Psalms 141:4 (id: 719141004)

4Usiuache moyo wangu uvutwe katika jambo baya, nisije nikashiriki katika matendo maovu pamoja na watu watendao mabaya, wala nisije nikala vyakula vyao vya anasa.


## Psalms 141:5 (id: 719141005)

5Mtu mwenye haki na anipige: ni jambo la huruma; na anikemee: ni mafuta kichwani mwangu. Kichwa changu hakitalikataa. Hata hivyo, maombi yangu daima ni kinyume cha watenda mabaya,


## Psalms 141:6 (id: 719141006)

6watawala wao watatupwa chini kutoka kwenye majabali, waovu watajifunza kwamba maneno yangu yalikuwa kweli.


## Psalms 141:7 (id: 719141007)

7Watasema, “Kama mtu anavyolima na kuvunja ardhi, ndivyo mifupa yetu imetawanywa kwenye mlango wa kaburi.”


## Psalms 141:8 (id: 719141008)

8Lakini nimekaza macho yangu kwako, Ee Bwana Mwenyezi, ndani yako nimekimbilia, usiniache nife.


## Psalms 141:9 (id: 719141009)

9Niepushe na mitego waliyonitegea, kutokana na mitego iliyotegwa na watenda mabaya.


## Psalms 141:10 (id: 719141010)

10Waovu na waanguke kwenye nyavu zao wenyewe, wakati mimi ninapita salama.


## Psalms 142:1 (id: 719142001)

1Utenzi wa Daudi. Alipokuwa pangoni. Maombi. Namlilia Bwana kwa sauti, nainua sauti yangu kwa Bwana anihurumie.


## Psalms 142:2 (id: 719142002)

2Namimina malalamiko yangu mbele zake, mbele zake naeleza shida zangu.


## Psalms 142:3 (id: 719142003)

3Wakati roho yangu inapozimia ndani yangu, wewe ndiwe unajua njia zangu. Katika njia ninayopita watu wameniwekea mtego.


## Psalms 142:4 (id: 719142004)

4Tazama kuume kwangu na uone, hakuna hata mmoja anayejihusisha nami. Sina kimbilio, hakuna anayejali maisha yangu.


## Psalms 142:5 (id: 719142005)

5Ee Bwana, nakulilia wewe, nasema, “Wewe ni kimbilio langu, fungu langu katika nchi ya walio hai.”


## Psalms 142:6 (id: 719142006)

6Sikiliza kilio changu, kwa sababu mimi ni mhitaji sana; niokoe na wale wanaonifuatilia, kwa kuwa wamenizidi nguvu.


## Psalms 142:7 (id: 719142007)

7Nifungue kutoka kifungo changu, ili niweze kulisifu jina lako. Ndipo wenye haki watanizunguka, kwa sababu ya wema wako kwangu.


## Psalms 143:1 (id: 719143001)

1Zaburi ya Daudi. Ee Bwana, sikia sala yangu, sikiliza kilio changu unihurumie; katika uaminifu na haki yako njoo unisaidie.


## Psalms 143:2 (id: 719143002)

2Usimhukumu mtumishi wako, kwa kuwa hakuna mtu anayeishi aliye mwenye haki mbele zako.


## Psalms 143:3 (id: 719143003)

3Adui hunifuatilia, hunipondaponda chini; hunifanya niishi gizani kama wale waliokufa zamani.


## Psalms 143:4 (id: 719143004)

4Kwa hiyo roho yangu inazimia ndani yangu, moyo wangu ndani yangu unakata tamaa.


## Psalms 143:5 (id: 719143005)

5Nakumbuka siku za zamani; natafakari juu ya kazi zako zote, naangalia juu ya kazi ambazo mikono yako imezifanya.


## Psalms 143:6 (id: 719143006)

6Nanyoosha mikono yangu kwako, nafsi yangu inakuonea kiu kama ardhi kame.


## Psalms 143:7 (id: 719143007)

7Ee Bwana, unijibu haraka, roho yangu inazimia. Usinifiche uso wako, ama sivyo nitafanana na wale washukao shimoni.


## Psalms 143:8 (id: 719143008)

8Asubuhi uniletee neno la upendo wako usiokoma, kwa kuwa nimeweka tumaini langu kwako. Nionyeshe njia nitakayoiendea, kwa kuwa kwako nainua nafsi yangu.


## Psalms 143:9 (id: 719143009)

9Ee Bwana, uniokoe na adui zangu, kwa kuwa nimejificha kwako.


## Psalms 143:10 (id: 719143010)

10Nifundishe kufanya mapenzi yako, kwa maana wewe ndiwe Mungu wangu, Roho wako mwema na aniongoze katika nchi tambarare.


## Psalms 143:11 (id: 719143011)

11Ee Bwana, kwa ajili ya jina lako, hifadhi maisha yangu, kwa haki yako nitoe katika taabu.


## Psalms 143:12 (id: 719143012)

12Kwa upendo wako usiokoma, nyamazisha adui zangu; waangamize watesi wangu wote, kwa kuwa mimi ni mtumishi wako.


## Psalms 144:1 (id: 719144001)

1Zaburi ya Daudi. Sifa ni kwa Bwana Mwamba wangu, aifundishaye mikono yangu vita, na vidole vyangu kupigana.


## Psalms 144:2 (id: 719144002)

2Yeye ni Mungu wangu wa upendo na boma langu, ngome yangu na mwokozi wangu, ngao yangu ninayemkimbilia, ambaye huwatiisha mataifa chini yangu.


## Psalms 144:3 (id: 719144003)

3Ee Bwana, mwanadamu ni nini hata umjali, Binadamu ni nini hata umfikirie?


## Psalms 144:4 (id: 719144004)

4Mwanadamu ni kama pumzi, siku zake ni kama kivuli kinachopita.


## Psalms 144:5 (id: 719144005)

5Ee Bwana, pasua mbingu zako, ushuke, gusa milima ili itoe moshi.


## Psalms 144:6 (id: 719144006)

6Peleka umeme uwatawanye adui, lenga mishale yako uwashinde.


## Psalms 144:7 (id: 719144007)

7Nyoosha mkono wako kutoka juu, nikomboe na kuniokoa kutoka maji makuu, kutoka mikononi mwa wageni


## Psalms 144:8 (id: 719144008)

8ambao vinywa vyao vimejaa uongo, na mikono yao ya kuume ni midanganyifu.


## Psalms 144:9 (id: 719144009)

9Ee Mungu, nitakuimbia wimbo mpya, kwa zeze yenye nyuzi kumi nitakuimbia,


## Psalms 144:10 (id: 719144010)

10kwa Yule awapaye wafalme ushindi, ambaye humwokoa Daudi, mtumishi wake kutokana na upanga hatari.


## Psalms 144:11 (id: 719144011)

11Nikomboe na uniokoe kutoka mikononi mwa wageni ambao vinywa vyao vimejaa uongo, na mikono yao ya kuume ni midanganyifu.


## Psalms 144:12 (id: 719144012)

12Kisha wana wetu wakati wa ujana wao watakuwa kama mimea iliyotunzwa vizuri, binti zetu watakuwa kama nguzo zilizoviringwa kurembesha jumba la kifalme.


## Psalms 144:13 (id: 719144013)

13Ghala zetu zitajazwa aina zote za mahitaji. Kondoo zetu watazaa kwa maelfu, kwa makumi ya maelfu katika mashamba yetu;


## Psalms 144:14 (id: 719144014)

14maksai wetu watakokota mizigo mizito. Hakutakuwa na kubomoka kuta, hakuna kuchukuliwa mateka, wala kilio cha taabu katika barabara zetu.


## Psalms 144:15 (id: 719144015)

15Heri watu ambao hili ni kweli; heri wale ambao Bwana ni Mungu wao.


## Psalms 145:1 (id: 719145001)

1Wimbo wa Sifa. Wa Daudi. Nitakutukuza wewe, Mungu wangu Mfalme, nitalisifu jina lako milele na milele.


## Psalms 145:2 (id: 719145002)

2Kila siku nitakusifu na kulitukuza jina lako milele na milele.


## Psalms 145:3 (id: 719145003)

3Bwana ni mkuu, anayestahili kusifiwa sana, ukuu wake haupimiki.


## Psalms 145:4 (id: 719145004)

4Kizazi kimoja kitasifia kazi zako kwa kizazi kingine, watasimulia matendo yako makuu.


## Psalms 145:5 (id: 719145005)

5Watasema juu ya utukufu wa fahari ya ukuu wako, nami nitatafakari juu ya kazi zako za ajabu.


## Psalms 145:6 (id: 719145006)

6Watasimulia uwezo wa kazi zako za kutisha, nami nitatangaza matendo yako makuu.


## Psalms 145:7 (id: 719145007)

7Wataadhimisha wema wako mwingi, na wataimba kwa shangwe juu ya haki yako.


## Psalms 145:8 (id: 719145008)

8Bwana ni mwenye neema na mwingi wa huruma, si mwepesi wa hasira, bali ni mwingi wa upendo.


## Psalms 145:9 (id: 719145009)

9Bwana ni mwema kwa wote, ana huruma kwa vyote alivyovifanya.


## Psalms 145:10 (id: 719145010)

10Ee Bwana, vyote ulivyovifanya vitakusifu, watakatifu wako watakutukuza.


## Psalms 145:11 (id: 719145011)

11Watasimulia utukufu wa ufalme wako na kusema juu ya ukuu wako,


## Psalms 145:12 (id: 719145012)

12ili watu wote wajue matendo yako makuu na utukufu wa fahari ya ufalme wako.


## Psalms 145:13 (id: 719145013)

13Ufalme wako ni ufalme wa milele, mamlaka yako hudumu vizazi vyote. Bwana ni mwaminifu kwa ahadi zake zote na mwenye upendo kwa vyote alivyovifanya.


## Psalms 145:14 (id: 719145014)

14Bwana huwategemeza wote waangukao, na huwainua wote waliolemewa na mizigo yao.


## Psalms 145:15 (id: 719145015)

15Macho yao wote yanakutazama wewe, nawe huwapa chakula chao wakati wake.


## Psalms 145:16 (id: 719145016)

16Waufumbua mkono wako, watosheleza haja ya kila kitu kilicho hai.


## Psalms 145:17 (id: 719145017)

17Bwana ni mwenye haki katika njia zake zote, na mwenye upendo kwa vyote alivyovifanya.


## Psalms 145:18 (id: 719145018)

18Bwana yu karibu na wote wamwitao, karibu na wote wamwitao kwa uaminifu.


## Psalms 145:19 (id: 719145019)

19Huwatimizia wamchao matakwa yao, husikia kilio chao na kuwaokoa.


## Psalms 145:20 (id: 719145020)

20Bwana huwalinda wote wampendao, bali waovu wote atawaangamiza.


## Psalms 145:21 (id: 719145021)

21Kinywa changu kitazinena sifa za Bwana. Kila kiumbe na kilisifu jina lake takatifu milele na milele.


## Psalms 146:1 (id: 719146001)

1Msifuni Bwana! Ee nafsi yangu, umsifu Bwana,


## Psalms 146:2 (id: 719146002)

2Nitamsifu Bwana maisha yangu yote; nitamwimbia Mungu wangu sifa wakati wote niishipo.


## Psalms 146:3 (id: 719146003)

3Usiweke tumaini lako kwa wakuu, kwa wanadamu ambao hufa, ambao hawawezi kuokoa.


## Psalms 146:4 (id: 719146004)

4Roho yao itokapo hurudi mavumbini, siku hiyo hiyo mipango yao yote hukoma.


## Psalms 146:5 (id: 719146005)

5Heri yeye ambaye Mungu wa Yakobo ni msaada wake, ambaye tumaini lake ni katika Bwana, Mungu wake,


## Psalms 146:6 (id: 719146006)

6Muumba wa mbingu na nchi, na bahari na vyote vilivyomo ndani yake: Bwana anayedumu kuwa mwaminifu milele na milele.


## Psalms 146:7 (id: 719146007)

7Naye huwapatia haki walioonewa na kuwapa wenye njaa chakula. Bwana huwaweka wafungwa huru,


## Psalms 146:8 (id: 719146008)

8Bwana huwafumbua vipofu macho, Bwana huwainua waliolemewa na mizigo yao, Bwana huwapenda wenye haki.


## Psalms 146:9 (id: 719146009)

9Bwana huwalinda wageni na kuwategemeza yatima na wajane, lakini hupinga njia za waovu.


## Psalms 146:10 (id: 719146010)

10Bwana atamiliki milele, Mungu wako, ee Sayuni, kwa vizazi vyote. Msifuni Bwana.


## Psalms 147:1 (id: 719147001)

1Msifuni Bwana. Tazama jinsi ilivyo vyema kumwimbia Mungu wetu sifa, jinsi inavyopendeza na kustahili kumsifu yeye!


## Psalms 147:2 (id: 719147002)

2Bwana hujenga Yerusalemu, huwakusanya Israeli walio uhamishoni.


## Psalms 147:3 (id: 719147003)

3Anawaponya waliovunjika mioyo na kuvifunga vidonda vyao.


## Psalms 147:4 (id: 719147004)

4Huzihesabu nyota na huipa kila moja jina lake.


## Psalms 147:5 (id: 719147005)

5Bwana wetu ni mkuu na mwenye uwezo mwingi, ufahamu wake hauna kikomo.


## Psalms 147:6 (id: 719147006)

6Bwana huwahifadhi wanyenyekevu lakini huwashusha waovu mpaka mavumbini.


## Psalms 147:7 (id: 719147007)

7Mwimbieni Bwana kwa shukrani, mpigieni Mungu wetu kinubi.


## Psalms 147:8 (id: 719147008)

8Yeye huzifunika anga kwa mawingu, huinyeshea ardhi mvua, na kuzifanya nyasi kuota juu ya vilima.


## Psalms 147:9 (id: 719147009)

9Huwapa chakula mifugo na pia makinda ya kunguru yanapolia.


## Psalms 147:10 (id: 719147010)

10Furaha yake haipo katika nguvu za farasi, wala furaha yake kwenye miguu ya mwanadamu.


## Psalms 147:11 (id: 719147011)

11Bwana hupendezwa na wale wamchao, wale wanaoweka tumaini lao katika upendo wake usiokoma.


## Psalms 147:12 (id: 719147012)

12Mtukuze Bwana, ee Yerusalemu, msifu Mungu wako, ee Sayuni,


## Psalms 147:13 (id: 719147013)

13kwa maana huimarisha makomeo ya malango yako na huwabariki watu wako walio ndani yako.


## Psalms 147:14 (id: 719147014)

14Huwapa amani mipakani mwenu na kukushibisha kwa ngano safi kabisa.


## Psalms 147:15 (id: 719147015)

15Hutuma amri yake duniani, neno lake hukimbia kasi.


## Psalms 147:16 (id: 719147016)

16Anatandaza theluji kama sufu na kutawanya umande kama majivu.


## Psalms 147:17 (id: 719147017)

17Huvurumisha mvua yake ya mawe kama changarawe. Ni nani awezaye kustahimili ukali wa baridi yake?


## Psalms 147:18 (id: 719147018)

18Hutuma neno lake na kuviyeyusha, huvumisha upepo wake, nayo maji hutiririka.


## Psalms 147:19 (id: 719147019)

19Amemfunulia Yakobo neno lake, sheria zake na maagizo yake kwa Israeli.


## Psalms 147:20 (id: 719147020)

20Hajafanya hivyo kwa taifa lingine lolote, hawazijui sheria zake. Msifuni Bwana.


## Psalms 148:1 (id: 719148001)

1Msifuni Bwana. Msifuni Bwana kutoka mbinguni, msifuni juu vileleni.


## Psalms 148:2 (id: 719148002)

2Msifuni, enyi malaika wake wote, msifuni yeye, enyi jeshi lake lote la mbinguni.


## Psalms 148:3 (id: 719148003)

3Msifuni yeye, enyi jua na mwezi, msifuni yeye, enyi nyota zote zingʼaazo.


## Psalms 148:4 (id: 719148004)

4Msifuni yeye, enyi mbingu zilizo juu sana, na ninyi maji juu ya anga.


## Psalms 148:5 (id: 719148005)

5Vilisifu jina la Bwana kwa maana aliamuru navyo vikaumbwa.


## Psalms 148:6 (id: 719148006)

6Aliviweka mahali pake milele na milele, alitoa amri ambayo haibadiliki milele.


## Psalms 148:7 (id: 719148007)

7Mtukuzeni Bwana kutoka duniani, ninyi viumbe vikubwa vya baharini na vilindi vyote vya bahari,


## Psalms 148:8 (id: 719148008)

8umeme wa radi na mvua ya mawe, theluji na mawingu, pepo za dhoruba zinazofanya amri zake,


## Psalms 148:9 (id: 719148009)

9ninyi milima na vilima vyote, miti ya matunda na mierezi yote,


## Psalms 148:10 (id: 719148010)

10wanyama wa mwituni na mifugo yote, viumbe vidogo na ndege warukao,


## Psalms 148:11 (id: 719148011)

11wafalme wa dunia na mataifa yote, ninyi wakuu na watawala wote wa dunia,


## Psalms 148:12 (id: 719148012)

12wanaume vijana na wanawali, wazee na watoto.


## Psalms 148:13 (id: 719148013)

13Wote na walisifu jina la Bwana, kwa maana jina lake pekee limetukuka, utukufu wake uko juu ya nchi na mbingu.


## Psalms 148:14 (id: 719148014)

14Amewainulia watu wake pembe, sifa ya watakatifu wake wote, ya Israeli, watu walio karibu na moyo wake. Msifuni Bwana.


## Psalms 149:1 (id: 719149001)

1Msifuni Bwana. Mwimbieni Bwana wimbo mpya, sifa zake katika kusanyiko la watakatifu.


## Psalms 149:2 (id: 719149002)

2Israeli na washangilie katika Muumba wao, watu wa Sayuni na wafurahi katika Mfalme wao.


## Psalms 149:3 (id: 719149003)

3Na walisifu jina lake kwa kucheza na wampigie muziki kwa matari na kinubi.


## Psalms 149:4 (id: 719149004)

4Kwa maana Bwana anapendezwa na watu wake, anawavika wanyenyekevu taji ya wokovu.


## Psalms 149:5 (id: 719149005)

5Watakatifu washangilie katika heshima hii, na waimbe kwa shangwe vitandani mwao.


## Psalms 149:6 (id: 719149006)

6Sifa za Mungu na ziwe vinywani mwao na upanga ukatao kuwili mikononi mwao,


## Psalms 149:7 (id: 719149007)

7ili walipize mataifa kisasi na adhabu juu ya mataifa,


## Psalms 149:8 (id: 719149008)

8wawafunge wafalme wao kwa minyororo, wakuu wao kwa pingu za chuma,


## Psalms 149:9 (id: 719149009)

9ili kuwafanyia hukumu iliyoandikwa dhidi yao. Huu ndio utukufu wa watakatifu wake wote. Msifuni Bwana.


## Psalms 150:1 (id: 719150001)

1Msifuni Bwana. Msifuni Mungu katika patakatifu pake, msifuni katika mbingu zake kuu.


## Psalms 150:2 (id: 719150002)

2Msifuni kwa matendo yake makuu, msifuni kwa kadiri ya wingi wa ukuu wake.


## Psalms 150:3 (id: 719150003)

3Msifuni kwa mvumo wa tarumbeta, msifuni kwa kinubi na zeze,


## Psalms 150:4 (id: 719150004)

4msifuni kwa matari na kucheza, msifuni kwa kinanda cha nyuzi na filimbi,


## Psalms 150:5 (id: 719150005)

5msifuni kwa matoazi yaliayo, msifuni kwa matoazi yavumayo sana.


## Psalms 150:6 (id: 719150006)

6Kila chenye pumzi na kimsifu Bwana. Msifuni Bwana!


