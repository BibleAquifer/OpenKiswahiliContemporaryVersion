# Open Kiswahili Contemporary Version

## License Information

**Open Kiswahili Contemporary Version** is based on and adapted from: _Open Kiswahili Contemporary Version_, [Biblica, Inc](https://www.biblica.com/), 2015, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## 1 Timothy 1:1 (id: 754001001)

1Paulo, mtume wa Kristo Yesu kwa amri ya Mungu Mwokozi wetu na ya Kristo Yesu tumaini letu.


## 1 Timothy 1:2 (id: 754001002)

2Kwa Timotheo, mwanangu halisi katika imani: Neema, rehema na amani itokayo kwa Mungu Baba na kwa Kristo Yesu Bwana wetu.


## 1 Timothy 1:3 (id: 754001003)

3Kama nilivyokusihi wakati nilipokwenda Makedonia, endelea kubaki Efeso, ili kwamba upate kuwaagiza watu wasiendelee kufundisha mafundisho ya uongo


## 1 Timothy 1:4 (id: 754001004)

4wala wasitoe muda wao kwa hadithi za kubuniwa na orodha za majina ya vizazi visivyo na mwisho, ambazo huchochea mabishano badala ya mpango wa Mungu utokanao na imani.


## 1 Timothy 1:5 (id: 754001005)

5Kusudi la maagizo haya ni upendo utokao katika moyo safi, dhamiri njema na imani ya kweli.


## 1 Timothy 1:6 (id: 754001006)

6Watu wengine wamepotoka kutoka haya na kugeukia majadiliano yasiyo na maana kwa kuwa,


## 1 Timothy 1:7 (id: 754001007)

7wanataka kuwa walimu wa sheria, lakini hawajui mambo yale wanayosema wala hayo wanayoyatumainia kwa uthabiti.


## 1 Timothy 1:8 (id: 754001008)

8Tunajua kwamba sheria ni njema ikiwa inatumika kwa halali kama ilivyokusudiwa.


## 1 Timothy 1:9 (id: 754001009)

9Lakini tunajua ya kuwa sheria si kwa ajili ya wenye haki, bali kwa ajili ya wavunja sheria na waasi, kwa ajili ya wasiomcha Mungu na wenye dhambi, wasio watakatifu na wanaokufuru; kwa wale wawauao baba zao au mama zao, kwa wauaji,


## 1 Timothy 1:10 (id: 754001010)

10kwa wazinzi na wahanithi, kwa wale wauzao watu, na kwa waongo na waapao kwa uongo, na kwa chochote kingine kilicho kinyume na mafundisho ya kweli,


## 1 Timothy 1:11 (id: 754001011)

11ambayo yanakubaliana na Injili ya utukufu wa Mungu anayehimidiwa, ambayo mimi nimewekewa amana.


## 1 Timothy 1:12 (id: 754001012)

12Namshukuru Kristo Yesu Bwana wetu, aliyenitia nguvu, kwa sababu aliniona mwaminifu, akaniteua kwa kazi yake.


## 1 Timothy 1:13 (id: 754001013)

13Ingawa wakati fulani nilikuwa mwenye kukufuru, mtesaji na mwenye jeuri, lakini nilipata rehema kwa sababu nilitenda hivyo kwa kutojua na kutoamini kwangu.


## 1 Timothy 1:14 (id: 754001014)

14Neema ya Bwana wetu ilimiminwa juu yangu kwa wingi, ikiambatana na imani na upendo ulio katika Kristo Yesu.


## 1 Timothy 1:15 (id: 754001015)

15Msemo huu ni wa kweli na unaostahili kukubalika, usemao kwamba: Kristo Yesu alikuja ulimwenguni kuokoa wenye dhambi, ambao mimi ndiye niliye mbaya kuliko wote.


## 1 Timothy 1:16 (id: 754001016)

16Lakini kwa sababu hiyo nilipata rehema, ili katika mimi, niliyekuwa mwenye dhambi kuliko wote, Kristo Yesu apate kuonyesha uvumilivu wake usio na kikomo, ili niwe kielelezo kwa wale watakaomwamini na wapate uzima wa milele.


## 1 Timothy 1:17 (id: 754001017)

17Basi Mfalme wa milele, asiye na mwisho, asiyeonekana, aliye Mungu pekee, apewe heshima na utukufu milele na milele. Amen.


## 1 Timothy 1:18 (id: 754001018)

18Mwanangu Timotheo, ninakupa agizo hili, kwa kadiri ya maneno ya unabii yaliyosemwa kukuhusu, ili kwa kuyafuata upate kupigana vita vizuri,


## 1 Timothy 1:19 (id: 754001019)

19ukiishikilia imani na dhamiri njema, ambazo wengine wamevikataa, na hivyo wakaangamia kwa habari ya imani yao.


## 1 Timothy 1:20 (id: 754001020)

20Miongoni mwao wako Himenayo na Aleksanda, ambao nimemkabidhi Shetani ili wafundishwe wasije wakakufuru.


## 1 Timothy 2:1 (id: 754002001)

1Awali ya yote, nasihi kwamba dua, sala, maombezi na shukrani zifanyike kwa ajili ya watu wote:


## 1 Timothy 2:2 (id: 754002002)

2kwa ajili ya wafalme na wale wote wenye mamlaka, ili tupate kuishi kwa amani na utulivu, katika uchaji wote wa Mungu na utakatifu.


## 1 Timothy 2:3 (id: 754002003)

3Jambo hili ni jema, tena linapendeza machoni pa Mungu Mwokozi wetu,


## 1 Timothy 2:4 (id: 754002004)

4anayetaka watu wote waokolewe na wafikie kuijua kweli.


## 1 Timothy 2:5 (id: 754002005)

5Kwa maana kuna Mungu mmoja na mpatanishi mmoja kati ya Mungu na wanadamu, yaani mwanadamu Kristo Yesu,


## 1 Timothy 2:6 (id: 754002006)

6aliyejitoa mwenyewe kuwa fidia kwa ajili ya wanadamu wote: jambo hili lilishuhudiwa kwa wakati wake ufaao.


## 1 Timothy 2:7 (id: 754002007)

7Nami kwa kusudi hili nimewekwa niwe mhubiri na mtume (nasema kweli katika Kristo wala sisemi uongo), mwalimu wa watu wa Mataifa katika imani na kweli.


## 1 Timothy 2:8 (id: 754002008)

8Nataka kila mahali wanaume wasali wakiinua mikono mitakatifu pasipo hasira wala kugombana.


## 1 Timothy 2:9 (id: 754002009)

9Vivyo hivyo nataka wanawake wajipambe kwa adabu na kwa heshima katika mavazi yanayostahili, si kwa kusuka nywele, kuvalia dhahabu, lulu au mavazi ya gharama kubwa,


## 1 Timothy 2:10 (id: 754002010)

10bali kwa matendo mazuri kama iwapasavyo wanawake wanaokiri kuwa wanamcha Mungu.


## 1 Timothy 2:11 (id: 754002011)

11Mwanamke na ajifunze kwa utulivu na kwa utiifu wote.


## 1 Timothy 2:12 (id: 754002012)

12Simpi mwanamke ruhusa ya kufundisha au kuwa na mamlaka juu ya mwanaume. Mwanamke inampasa kukaa kimya.


## 1 Timothy 2:13 (id: 754002013)

13Kwa maana Adamu aliumbwa kwanza, kisha Eva.


## 1 Timothy 2:14 (id: 754002014)

14Wala si Adamu aliyedanganywa, bali ni mwanamke aliyedanganywa akawa mkosaji.


## 1 Timothy 2:15 (id: 754002015)

15Lakini mwanamke ataokolewa kwa kuzaa kwake, kama wakiendelea kudumu katika imani, upendo na utakatifu, pamoja na kuwa na kiasi.


## 1 Timothy 3:1 (id: 754003001)

1Hili ni neno la kuaminiwa, kwamba mtu akitamani kazi ya uangalizi, atamani kazi nzuri.


## 1 Timothy 3:2 (id: 754003002)

2Basi, imempasa mwangalizi awe mtu asiye na lawama, mume wa mke mmoja, mwenye kiasi, anayejitawala, anayeheshimika, mkarimu, ajuaye kufundisha,


## 1 Timothy 3:3 (id: 754003003)

3asiwe mlevi, wala mkali bali awe mpole, asiwe mgomvi wala mpenda fedha.


## 1 Timothy 3:4 (id: 754003004)

4Lazima aweze kuisimamia nyumba yake mwenyewe vizuri na kuhakikisha kwamba watoto wake wanamtii na kuwa na heshima kwa kila njia.


## 1 Timothy 3:5 (id: 754003005)

5(Kwa maana kama mtu hajui jinsi ya kusimamia nyumba yake mwenyewe, atawezaje kuliangalia kanisa la Mungu?)


## 1 Timothy 3:6 (id: 754003006)

6Asiwe mtu aliyeokoka karibuni asije akajivuna na kuangukia kwenye hukumu ile ile ya ibilisi.


## 1 Timothy 3:7 (id: 754003007)

7Inampasa pia awe na sifa njema kwa watu walio nje, ili asije akalaumiwa na kuanguka kwenye mtego wa ibilisi.


## 1 Timothy 3:8 (id: 754003008)

8Vivyo hivyo, mashemasi nao wawe watu wanaostahili heshima, wasiwe wenye kauli mbili au wenye kujifurahisha kwa mvinyo, wala wanaotamani faida isiyo halali.


## 1 Timothy 3:9 (id: 754003009)

9Inawapasa kushikamana sana na ile siri ya imani kwa dhamiri safi.


## 1 Timothy 3:10 (id: 754003010)

10Ni lazima wapimwe kwanza; kisha kama hakuna neno dhidi yao, basi na waruhusiwe kuhudumu kama mashemasi.


## 1 Timothy 3:11 (id: 754003011)

11Vivyo hivyo, wake zao wawe wanawake wanaostahili heshima, wasio wasingiziaji, bali wawe na kiasi na waaminifu katika kila jambo.


## 1 Timothy 3:12 (id: 754003012)

12Shemasi awe mume wa mke mmoja na inampasa aweze kusimamia watoto wake na watu wa nyumbani mwake vyema.


## 1 Timothy 3:13 (id: 754003013)

13Wale ambao wamehudumu vyema katika huduma ya ushemasi hujipatia msimamo bora na ujasiri mkubwa katika imani yao ndani ya Kristo Yesu.


## 1 Timothy 3:14 (id: 754003014)

14Ingawa ninatarajia kuja kwako hivi karibuni, ninakuandikia maagizo haya sasa ili kwamba,


## 1 Timothy 3:15 (id: 754003015)

15kama nikikawia, utajua jinsi iwapasavyo watu kuenenda katika nyumba ya Mungu, ambayo ndiyo kanisa la Mungu aliye hai, lililo nguzo na msingi wa kweli.


## 1 Timothy 3:16 (id: 754003016)

16Bila shaka yoyote, siri ya utauwa ni kubwa: Alidhihirishwa katika mwili wa kibinadamu, akathibitishwa kuwa na haki katika Roho, akaonekana na malaika, akahubiriwa miongoni mwa mataifa, akaaminiwa ulimwenguni, akachukuliwa juu katika utukufu.


## 1 Timothy 4:1 (id: 754004001)

1Roho asema waziwazi kwamba katika siku za mwisho baadhi ya watu wataiacha imani na kufuata roho zidanganyazo na mafundisho ya mashetani.


## 1 Timothy 4:2 (id: 754004002)

2Mafundisho kama hayo huja kupitia kwa waongo ambao ni wanafiki, hali dhamiri zao zikiungua kwa kuchomwa moto.


## 1 Timothy 4:3 (id: 754004003)

3Wao huwakataza watu wasioe na kuwaagiza wajiepushe na vyakula fulani, ambavyo Mungu aliviumba ili vipokewe kwa shukrani na wale wanaoamini na kuijua kweli.


## 1 Timothy 4:4 (id: 754004004)

4Kwa maana kila kitu alichokiumba Mungu ni chema, wala hakuna kitu chochote cha kukataliwa kama kikipokewa kwa shukrani,


## 1 Timothy 4:5 (id: 754004005)

5kwa sababu kimetakaswa kwa neno la Mungu na kwa kuomba.


## 1 Timothy 4:6 (id: 754004006)

6Kama ukiwakumbusha ndugu mambo haya, utakuwa mtumishi mwema wa Kristo Yesu, uliyelelewa katika kweli ya imani na yale mafundisho mazuri uliyoyafuata.


## 1 Timothy 4:7 (id: 754004007)

7Usijishughulishe kamwe na hadithi za kipagani na masimulizi ya uongo ya wanawake wazee; badala yake, jizoeze kuwa mtauwa.


## 1 Timothy 4:8 (id: 754004008)

8Kwa maana mazoezi ya mwili yana faida kwa sehemu, lakini utauwa una faida katika mambo yote, yaani, unayo ahadi ya uzima wa sasa na ya ule ujao.


## 1 Timothy 4:9 (id: 754004009)

9Hili ni neno la kuaminiwa tena lastahili kukubaliwa kabisa,


## 1 Timothy 4:10 (id: 754004010)

10(nasi kwa ajili ya hili tunajitaabisha na kujitahidi), kwamba tumeweka tumaini letu kwa Mungu aliye hai, ambaye ni Mwokozi wa watu wote, hasa wale waaminio.


## 1 Timothy 4:11 (id: 754004011)

11Mambo haya yaagize na kuyafundisha.


## 1 Timothy 4:12 (id: 754004012)

12Mtu yeyote asikudharau kwa kuwa wewe ni kijana, bali uwe kielelezo kizuri kwa waumini katika usemi, mwenendo, upendo, imani na usafi.


## 1 Timothy 4:13 (id: 754004013)

13Fanya bidii kusoma Maandiko hadharani, kuhubiri na kufundisha, mpaka nitakapokuja.


## 1 Timothy 4:14 (id: 754004014)

14Usiache kutumia kipawa kilicho ndani yako, ambacho ulipewa kwa neno la unabii wakati wazee walikuwekea mikono.


## 1 Timothy 4:15 (id: 754004015)

15Uwe na bidii katika mambo haya; ujitolee kwa ajili ya mambo haya kikamilifu, ili kila mtu aone kuendelea kwako.


## 1 Timothy 4:16 (id: 754004016)

16Jilinde sana nafsi yako na mafundisho yako. Dumu katika hayo, kwa maana kwa kufanya hivyo, utajiokoa wewe mwenyewe pamoja na wale wanaokusikia.


## 1 Timothy 5:1 (id: 754005001)

1Usimkemee mzee kwa ukali bali umshawishi kama vile angekuwa ni baba yako. Uwatendee vijana kama vile ndugu zako;


## 1 Timothy 5:2 (id: 754005002)

2nao wanawake wazee uwatendee kama mama zako, na wanawake vijana kama dada zako, katika usafi wote.


## 1 Timothy 5:3 (id: 754005003)

3Waheshimu wanawake wajane ambao ni wajane kweli kweli.


## 1 Timothy 5:4 (id: 754005004)

4Kama mjane ana watoto ama wajukuu, hawa inawapasa awali ya yote wajifunze kutimiza wajibu wao wa kumcha Mungu katika matendo kwa kuwatunza wale wa jamaa zao wenyewe, na hivyo wawarudishie wema waliowatendea wazazi wao, kwa kuwa hivi ndivyo impendezavyo Mungu.


## 1 Timothy 5:5 (id: 754005005)

5Mwanamke ambaye ni mjane kweli kweli, yaani, yeye aliyebaki peke yake huweka tumaini lake kwa Mungu naye hudumu katika maombi usiku na mchana akimwomba Mungu ili amsaidie.


## 1 Timothy 5:6 (id: 754005006)

6Lakini mjane aishiye kwa anasa amekufa, ingawa anaishi.


## 1 Timothy 5:7 (id: 754005007)

7Wape watu maagizo haya pia, ili asiwepo yeyote wa kulaumiwa.


## 1 Timothy 5:8 (id: 754005008)

8Kama mtu hawatunzi wale wa jamaa yake, hasa wale wa nyumbani mwake mwenyewe, ameikana imani, tena ni mbaya kuliko yeye asiyeamini.


## 1 Timothy 5:9 (id: 754005009)

9Mjane yeyote asiwekwe kwenye orodha ya wajane isipokuwa awe ametimiza umri wa miaka sitini, na ambaye alikuwa mke wa mume mmoja,


## 1 Timothy 5:10 (id: 754005010)

10awe ameshuhudiwa kwa matendo yake mema, aliyewalea watoto wake vizuri, aliye mkarimu, aliyewanawisha watakatifu miguu, aliyewasaidia wenye shida na aliyejitolea kwa ajili ya matendo mema ya kila namna.


## 1 Timothy 5:11 (id: 754005011)

11Lakini kwa habari za wajane vijana usiwaweke kwenye orodha hiyo, maana tamaa zao za kimaumbile zikizidi kule kujitoa kwao kwa Kristo, watataka kuolewa tena.


## 1 Timothy 5:12 (id: 754005012)

12Nao kwa njia hiyo watajiletea hukumu kwa kukiuka ahadi yao ya kwanza.


## 1 Timothy 5:13 (id: 754005013)

13Zaidi ya hayo, wajane kama hao huwa na tabia ya uvivu wakizurura nyumba kwa nyumba, wala hawawi wavivu tu, bali pia huwa wasengenyaji, wajiingizao katika mambo yasiyowahusu na kusema mambo yasiyowapasa kusema.


## 1 Timothy 5:14 (id: 754005014)

14Hivyo nawashauri wajane vijana waolewe, wazae watoto na wasimamie nyumba zao, wasije wakampa adui nafasi ya kutushutumu.


## 1 Timothy 5:15 (id: 754005015)

15Kwa maana kwa kweli wajane wengine wamepotoka ili kumfuata Shetani.


## 1 Timothy 5:16 (id: 754005016)

16Lakini kama mwanamke yeyote aaminiye ana wajane katika jamaa yake, inampasa awasaidie wala si kuwaacha wakililemea kanisa, ili kanisa liweze kuwasaidia wale ambao ni wajane kweli kweli.


## 1 Timothy 5:17 (id: 754005017)

17Wazee wa kanisa wanaoongoza shughuli za kanisa vizuri wanastahili heshima mara mbili, hasa wale ambao kazi yao ni kuhubiri na kufundisha.


## 1 Timothy 5:18 (id: 754005018)

18Kwa maana Maandiko husema, “Usimfunge maksai kinywa apurapo nafaka,” tena, “Mfanyakazi anastahili mshahara wake.”


## 1 Timothy 5:19 (id: 754005019)

19Usiendekeze mashtaka dhidi ya mzee isipokuwa yawe yameletwa na mashahidi wawili au watatu.


## 1 Timothy 5:20 (id: 754005020)

20Wale wanaodumu katika dhambi uwakemee hadharani, ili wengine wapate kuogopa.


## 1 Timothy 5:21 (id: 754005021)

21Ninakuagiza mbele za Mungu na mbele za Kristo Yesu na mbele za malaika wateule, shika maagizo haya pasipo ubaguzi wala upendeleo.


## 1 Timothy 5:22 (id: 754005022)

22Usiwe na haraka kumwekea mtu mikono wala usishiriki dhambi za watu wengine. Jilinde nafsi yako uwe safi.


## 1 Timothy 5:23 (id: 754005023)

23Acha kunywa maji peke yake, tumia divai kidogo kwa sababu ya tumbo lako na maumivu yako ya mara kwa mara.


## 1 Timothy 5:24 (id: 754005024)

24Dhambi za watu wengine ni dhahiri nazo zinawatangulia kwenda hukumuni; na dhambi za watu wengine zinawafuata nyuma yao.


## 1 Timothy 5:25 (id: 754005025)

25Vivyo hivyo, matendo mema yako dhahiri, na hata yale ambayo si mema hayawezi kufichika.


## 1 Timothy 6:1 (id: 754006001)

1Wale wote walio chini ya kongwa la utumwa inawapasa kuwahesabu mabwana zao kuwa wanastahili heshima yote, ili jina la Mungu lisitukanwe wala mafundisho yetu.


## 1 Timothy 6:2 (id: 754006002)

2Wale watumwa ambao wana mabwana waaminio, haiwapasi kupunguza heshima yao kwa sababu wao ni ndugu. Badala yake, wawatumikie hata vizuri zaidi, kwa sababu wale wanaonufaika na huduma yao ni waaminio, ambao ni wapenzi wao. Fundisha mambo haya na uwahimize kuyafuata.


## 1 Timothy 6:3 (id: 754006003)

3Ikiwa mtu yeyote atafundisha mafundisho mapotovu wala hakubaliani na mafundisho manyofu ya Bwana wetu Yesu Kristo na yale ya utauwa,


## 1 Timothy 6:4 (id: 754006004)

4huyo amejivuna wala hajui kitu chochote. Yeye amejaa tamaa ya mabishano na ugomvi kuhusu maneno ambavyo matokeo yake ni wivu na mapigano, maneno ya ukorofi, shuku mbaya,


## 1 Timothy 6:5 (id: 754006005)

5na kuzozana kusikokoma kati ya watu walioharibika akili zao, walioikosa kweli, na ambao hudhani kwamba utauwa ni njia ya kupata faida.


## 1 Timothy 6:6 (id: 754006006)

6Lakini utauwa na kuridhika ni faida kubwa.


## 1 Timothy 6:7 (id: 754006007)

7Kwa kuwa hatukuja humu duniani na kitu chochote, wala hatuwezi kutoka humu na kitu.


## 1 Timothy 6:8 (id: 754006008)

8Lakini kama tuna chakula na mavazi, tutaridhika navyo.


## 1 Timothy 6:9 (id: 754006009)

9Lakini wale watu wanaotamani kuwa na mali kwa haraka huanguka kwenye majaribu, na wamenaswa na tamaa nyingi za kipumbavu zenye kudhuru, zinazowazamisha watu katika uharibifu na maangamizi.


## 1 Timothy 6:10 (id: 754006010)

10Kwa maana kupenda fedha ndiyo shina moja la maovu ya kila namna. Baadhi ya watu wakitamani fedha, wameiacha imani na kujichoma wenyewe kwa maumivu mengi.


## 1 Timothy 6:11 (id: 754006011)

11Lakini wewe, mtu wa Mungu, yakimbie mambo haya yote. Fuata haki, utauwa, imani, upendo, saburi na upole.


## 1 Timothy 6:12 (id: 754006012)

12Pigana vile vita vizuri vya imani. Shika uzima wa milele ambao ndio ulioitiwa ulipokiri ule ukiri mzuri mbele ya mashahidi wengi.


## 1 Timothy 6:13 (id: 754006013)

13Nakuagiza mbele za Mungu avipaye vitu vyote uhai, na mbele za Kristo Yesu ambaye alipokuwa anashuhudia mbele ya Pontio Pilato alikiri ukiri mzuri,


## 1 Timothy 6:14 (id: 754006014)

14uishike amri hii bila dosari wala lawama mpaka kuja kwake Bwana wetu Yesu Kristo,


## 1 Timothy 6:15 (id: 754006015)

15ambaye Mungu atamleta kwa wakati wake mwenyewe: yeye ahimidiwaye, aliye peke yake Mtawala, Mfalme wa wafalme, na Bwana wa mabwana,


## 1 Timothy 6:16 (id: 754006016)

16yeye peke yake ambaye hapatikani na mauti, na anakaa katika nuru isiyoweza kukaribiwa, ambaye hakuna mwanadamu aliyemwona wala awezaye kumwona. Heshima na uweza una yeye milele. Amen.


## 1 Timothy 6:17 (id: 754006017)

17Waagize wale ambao ni matajiri wa ulimwengu huu waache kujivuna, wala wasiweke tumaini lao katika mali ambayo si ya hakika, bali waweke tumaini lao katika Mungu ambaye hutupatia vitu vyote kwa wingi ili tuvifurahie.


## 1 Timothy 6:18 (id: 754006018)

18Waagize watende mema, wawe matajiri katika matendo mema, pia wawe wakarimu na walio tayari kushiriki mali zao na wengine.


## 1 Timothy 6:19 (id: 754006019)

19Kwa njia hii watajiwekea hazina kama msingi kwa ajili ya wakati ujao na hivyo watajipatia uzima, yaani, ule uzima ambao ni wa kweli.


## 1 Timothy 6:20 (id: 754006020)

20Timotheo, linda kile kilichowekwa amana kwako. Epuka majadiliano yasiyo ya utauwa na mabishano ambayo kwa uongo huitwa elimu,


## 1 Timothy 6:21 (id: 754006021)

21ambayo wengine kwa kujidai kuwa nayo wameiacha imani. Neema iwe nanyi. Amen.


