<?xml version="1.0" encoding="UTF-8"?>
<usx version="3.1">
<book code="MRK" style="id">- Open Kiswahili Contemporary Version -</book>
<para style="h">Marko</para>
<para style="toc1">Marko</para>
<para style="toc2">Marko</para>
<para style="mt1">Marko</para>
<chapter number="1" style="c" sid="MRK 1"/>
<para style="p"><verse number="1" style="v" sid="MRK 1:1"/>Mwanzo wa Injili ya Yesu Kristo, Mwana wa Mungu.<verse eid="MRK 1:1"/></para>
<para style="p"><verse number="2" style="v" sid="MRK 1:2"/>Kama ilivyoandikwa katika kitabu cha nabii Isaya: “Tazama, nitamtuma mjumbe wangu mbele yako, atakayetengeneza njia mbele yako”:<verse eid="MRK 1:2"/></para>
<para style="p"><verse number="3" style="v" sid="MRK 1:3"/>“sauti ya mtu aliaye nyikani. ‘Itengenezeni njia ya Bwana, yanyoosheni mapito yake.’ ”<verse eid="MRK 1:3"/></para>
<para style="p"><verse number="4" style="v" sid="MRK 1:4"/>Yohana alikuja, akibatiza huko nyikani, akihubiri ubatizo wa toba kwa ajili ya msamaha wa dhambi.<verse eid="MRK 1:4"/></para>
<para style="p"><verse number="5" style="v" sid="MRK 1:5"/>Watu kutoka Uyahudi wote na sehemu zote za Yerusalemu walikuwa wakimwendea. Nao wakaziungama dhambi zao, akawabatiza katika Mto Yordani.<verse eid="MRK 1:5"/></para>
<para style="p"><verse number="6" style="v" sid="MRK 1:6"/>Yohana alivaa mavazi yaliyotengenezwa kwa singa za ngamia na mkanda wa ngozi kiunoni mwake. Chakula chake kilikuwa nzige na asali ya mwitu.<verse eid="MRK 1:6"/></para>
<para style="p"><verse number="7" style="v" sid="MRK 1:7"/>Naye alihubiri akisema, “Baada yangu atakuja yeye aliye na uwezo kuniliko mimi, ambaye sistahili hata kuinama na kulegeza kamba za viatu vyake.<verse eid="MRK 1:7"/></para>
<para style="p"><verse number="8" style="v" sid="MRK 1:8"/>Mimi nawabatiza kwa maji, lakini yeye atawabatiza kwa Roho Mtakatifu.”<verse eid="MRK 1:8"/></para>
<para style="p"><verse number="9" style="v" sid="MRK 1:9"/>Wakati huo Yesu akaja kutoka Nazareti ya Galilaya, naye akabatizwa na Yohana katika Mto Yordani.<verse eid="MRK 1:9"/></para>
<para style="p"><verse number="10" style="v" sid="MRK 1:10"/>Yesu alipokuwa akitoka ndani ya maji, aliona mbingu zikifunguka na Roho akishuka juu yake kama hua.<verse eid="MRK 1:10"/></para>
<para style="p"><verse number="11" style="v" sid="MRK 1:11"/>Nayo sauti kutoka mbinguni ikasema, “Wewe ni Mwanangu mpendwa; nami nimependezwa nawe sana.”<verse eid="MRK 1:11"/></para>
<para style="p"><verse number="12" style="v" sid="MRK 1:12"/>Wakati huo huo, Roho akamwongoza Yesu kwenda nyikani,<verse eid="MRK 1:12"/></para>
<para style="p"><verse number="13" style="v" sid="MRK 1:13"/>naye akawa huko nyikani kwa muda wa siku arobaini, akijaribiwa na Shetani. Alikaa na wanyama wa mwituni, nao malaika wakamhudumia.<verse eid="MRK 1:13"/></para>
<para style="p"><verse number="14" style="v" sid="MRK 1:14"/>Baada ya Yohana kukamatwa na kutiwa gerezani, Yesu aliingia Galilaya akaanza kuhubiri habari njema ya Mungu,<verse eid="MRK 1:14"/></para>
<para style="p"><verse number="15" style="v" sid="MRK 1:15"/>akisema, “Wakati umewadia, Ufalme wa Mungu umekaribia. Tubuni na kuiamini Habari Njema.”<verse eid="MRK 1:15"/></para>
<para style="p"><verse number="16" style="v" sid="MRK 1:16"/>Yesu alipokuwa akitembea kando ya Bahari ya Galilaya, aliwaona Simoni na Andrea nduguye wakizitupa nyavu zao baharini, kwa kuwa wao walikuwa wavuvi.<verse eid="MRK 1:16"/></para>
<para style="p"><verse number="17" style="v" sid="MRK 1:17"/>Yesu akawaambia, “Njooni, nifuateni nami nitawafanya mwe wavuvi wa watu.”<verse eid="MRK 1:17"/></para>
<para style="p"><verse number="18" style="v" sid="MRK 1:18"/>Mara wakaacha nyavu zao, wakamfuata.<verse eid="MRK 1:18"/></para>
<para style="p"><verse number="19" style="v" sid="MRK 1:19"/>Alipokwenda mbele kidogo, akamwona Yakobo mwana wa Zebedayo na Yohana nduguye, wakiwa kwenye mashua yao wakizitengeneza nyavu zao.<verse eid="MRK 1:19"/></para>
<para style="p"><verse number="20" style="v" sid="MRK 1:20"/>Papo hapo akawaita, nao wakamwacha Zebedayo baba yao kwenye mashua pamoja na watumishi wa kuajiriwa, nao wakamfuata Yesu.<verse eid="MRK 1:20"/></para>
<para style="p"><verse number="21" style="v" sid="MRK 1:21"/>Wakaenda mpaka Kapernaumu. Ilipofika siku ya Sabato, mara Yesu akaingia sinagogi, akaanza kufundisha.<verse eid="MRK 1:21"/></para>
<para style="p"><verse number="22" style="v" sid="MRK 1:22"/>Watu wakashangaa sana kwa mafundisho yake, kwa maana aliwafundisha kama yeye aliye na mamlaka, wala si kama walimu wa sheria.<verse eid="MRK 1:22"/></para>
<para style="p"><verse number="23" style="v" sid="MRK 1:23"/>Wakati huo huo katika sinagogi lao palikuwa na mtu aliyekuwa amepagawa na pepo mchafu,<verse eid="MRK 1:23"/></para>
<para style="p"><verse number="24" style="v" sid="MRK 1:24"/>naye akapiga kelele akisema, “Tuna nini nawe, Yesu wa Nazareti? Je, umekuja kutuangamiza? Ninakujua wewe ni nani. Wewe ndiwe Aliye Mtakatifu wa Mungu!”<verse eid="MRK 1:24"/></para>
<para style="p"><verse number="25" style="v" sid="MRK 1:25"/>Lakini Yesu akamkemea, akamwambia, “Nyamaza kimya! Nawe umtoke!”<verse eid="MRK 1:25"/></para>
<para style="p"><verse number="26" style="v" sid="MRK 1:26"/>Yule pepo mchafu akamtikisatikisa huyo mtu kwa nguvu, kisha akamtoka akipiga kelele kwa sauti kubwa.<verse eid="MRK 1:26"/></para>
<para style="p"><verse number="27" style="v" sid="MRK 1:27"/>Watu wote wakashangaa, hata wakaulizana wao kwa wao, “Haya ni mambo gani? Ni mafundisho mapya, tena yenye mamlaka! Anaamuru hata pepo wachafu, nao wanamtii!”<verse eid="MRK 1:27"/></para>
<para style="p"><verse number="28" style="v" sid="MRK 1:28"/>Sifa zake zikaanza kuenea haraka katika eneo lote la karibu na Galilaya.<verse eid="MRK 1:28"/></para>
<para style="p"><verse number="29" style="v" sid="MRK 1:29"/>Mara walipotoka katika sinagogi, walikwenda pamoja na Yakobo na Yohana hadi nyumbani kwa Simoni na Andrea.<verse eid="MRK 1:29"/></para>
<para style="p"><verse number="30" style="v" sid="MRK 1:30"/>Mama mkwe wa Simoni alikuwa kitandani, ana homa, nao wakamweleza Yesu habari zake.<verse eid="MRK 1:30"/></para>
<para style="p"><verse number="31" style="v" sid="MRK 1:31"/>Hivyo Yesu akamwendea, akamshika mkono na kumwinua. Kisha homa ikamwacha, naye akaanza kuwahudumia.<verse eid="MRK 1:31"/></para>
<para style="p"><verse number="32" style="v" sid="MRK 1:32"/>Jioni ile baada ya jua kutua, watu wakamletea Yesu wagonjwa wote na waliopagawa na pepo wachafu.<verse eid="MRK 1:32"/></para>
<para style="p"><verse number="33" style="v" sid="MRK 1:33"/>Mji wote ukakusanyika mbele ya nyumba hiyo.<verse eid="MRK 1:33"/></para>
<para style="p"><verse number="34" style="v" sid="MRK 1:34"/>Yesu akawaponya watu wengi waliokuwa na magonjwa ya aina mbalimbali. Akawatoa pepo wachafu wengi, lakini hakuwaacha hao pepo wachafu waseme, kwa sababu walimjua yeye ni nani.<verse eid="MRK 1:34"/></para>
<para style="p"><verse number="35" style="v" sid="MRK 1:35"/>Alfajiri na mapema sana kulipokuwa bado kuna giza, Yesu akaamka, akaondoka, akaenda mahali pa faragha ili kuomba.<verse eid="MRK 1:35"/></para>
<para style="p"><verse number="36" style="v" sid="MRK 1:36"/>Simoni na wenzake wakaenda kumtafuta,<verse eid="MRK 1:36"/></para>
<para style="p"><verse number="37" style="v" sid="MRK 1:37"/>nao walipomwona, wakamwambia, “Kila mtu anakutafuta!”<verse eid="MRK 1:37"/></para>
<para style="p"><verse number="38" style="v" sid="MRK 1:38"/>Yesu akawajibu, “Twendeni mahali pengine kwenye vijiji jirani, ili niweze kuhubiri huko pia, kwa sababu hicho ndicho nilichokuja kukifanya.”<verse eid="MRK 1:38"/></para>
<para style="p"><verse number="39" style="v" sid="MRK 1:39"/>Kwa hiyo akazunguka Galilaya kote, akihubiri katika masinagogi yao na kutoa pepo wachafu.<verse eid="MRK 1:39"/></para>
<para style="p"><verse number="40" style="v" sid="MRK 1:40"/>Mtu mmoja mwenye ukoma alimjia Yesu, akamwomba akipiga magoti, akamwambia, “Ukitaka, waweza kunitakasa.”<verse eid="MRK 1:40"/></para>
<para style="p"><verse number="41" style="v" sid="MRK 1:41"/>Yesu, akiwa amejawa na huruma, akanyoosha mkono wake akamgusa, akamwambia, “Nataka. Takasika!”<verse eid="MRK 1:41"/></para>
<para style="p"><verse number="42" style="v" sid="MRK 1:42"/>Mara ukoma ukamtoka, naye akatakasika.<verse eid="MRK 1:42"/></para>
<para style="p"><verse number="43" style="v" sid="MRK 1:43"/>Baada ya Yesu kumwonya vikali, akamruhusu aende zake<verse eid="MRK 1:43"/></para>
<para style="p"><verse number="44" style="v" sid="MRK 1:44"/>akimwambia, “Hakikisha humwambii mtu yeyote habari hizi, bali nenda ukajionyeshe kwa kuhani, na ukatoe sadaka alizoagiza Mose kwa utakaso wako, ili kuwa ushuhuda kwao.”<verse eid="MRK 1:44"/></para>
<para style="p"><verse number="45" style="v" sid="MRK 1:45"/>Lakini yule mtu akaenda akaanza kutangaza habari za kuponywa kwake waziwazi. Kwa hiyo, Yesu hakuweza tena kuingia katika miji waziwazi lakini alikaa sehemu zisizo na watu. Hata hivyo watu wakamfuata huko kutoka kila upande.<verse eid="MRK 1:45"/></para>
<chapter eid="MRK 1"/>
<chapter number="2" style="c" sid="MRK 2"/>
<para style="p"><verse number="1" style="v" sid="MRK 2:1"/>Baada ya siku kadhaa Yesu alirudi Kapernaumu, watu wakasikia kwamba amerudi nyumbani.<verse eid="MRK 2:1"/></para>
<para style="p"><verse number="2" style="v" sid="MRK 2:2"/>Hivyo watu wengi wakakusanyika kiasi kwamba hapakubaki nafasi yoyote hata mlangoni! Naye akawahubiria Neno.<verse eid="MRK 2:2"/></para>
<para style="p"><verse number="3" style="v" sid="MRK 2:3"/>Ndipo baadhi ya watu wakaja wakamletea Yesu mtu aliyepooza, akiwa amebebwa na watu wanne.<verse eid="MRK 2:3"/></para>
<para style="p"><verse number="4" style="v" sid="MRK 2:4"/>Kwa kuwa walikuwa hawawezi kumfikisha kwa Yesu kwa ajili ya umati wa watu, walitoboa tundu kwenye paa mahali pale alipokuwa Yesu, wakamshusha yule aliyepooza kwa kitanda alichokuwa amelalia.<verse eid="MRK 2:4"/></para>
<para style="p"><verse number="5" style="v" sid="MRK 2:5"/>Yesu alipoiona imani yao, alimwambia yule mtu aliyepooza, “Mwanangu, dhambi zako zimesamehewa.”<verse eid="MRK 2:5"/></para>
<para style="p"><verse number="6" style="v" sid="MRK 2:6"/>Basi baadhi ya walimu wa sheria waliokuwa wameketi huko wakawaza mioyoni mwao,<verse eid="MRK 2:6"/></para>
<para style="p"><verse number="7" style="v" sid="MRK 2:7"/>“Kwa nini mtu huyu anasema hivi? Huyu anakufuru! Ni nani awezaye kusamehe dhambi isipokuwa Mungu peke yake?”<verse eid="MRK 2:7"/></para>
<para style="p"><verse number="8" style="v" sid="MRK 2:8"/>Mara moja Yesu akatambua rohoni mwake kile walichokuwa wanawaza mioyoni mwao, naye akawaambia, “Kwa nini mnawaza hivyo mioyoni mwenu?<verse eid="MRK 2:8"/></para>
<para style="p"><verse number="9" style="v" sid="MRK 2:9"/>Je, ni lipi lililo rahisi zaidi: kumwambia huyu aliyepooza, ‘Umesamehewa dhambi zako,’ au kusema, ‘Inuka, uchukue mkeka wako, uende’?<verse eid="MRK 2:9"/></para>
<para style="p"><verse number="10" style="v" sid="MRK 2:10"/>Lakini ili mpate kujua ya kwamba Mwana wa Adamu anayo mamlaka duniani kusamehe dhambi…” Yesu akamwambia yule aliyepooza,<verse eid="MRK 2:10"/></para>
<para style="p"><verse number="11" style="v" sid="MRK 2:11"/>“Nakuambia, inuka, chukua mkeka wako, uende nyumbani kwako.”<verse eid="MRK 2:11"/></para>
<para style="p"><verse number="12" style="v" sid="MRK 2:12"/>Yule mtu aliyekuwa amepooza akasimama, akachukua mkeka wake, akatembea machoni pao wote! Jambo hili likawashangaza wote, wakamtukuza Mungu, wakisema, “Hatujapata kuona jambo kama hili kamwe!”<verse eid="MRK 2:12"/></para>
<para style="p"><verse number="13" style="v" sid="MRK 2:13"/>Yesu akaenda tena kandokando ya Bahari ya Galilaya. Umati mkubwa wa watu ukamfuata, naye akaanza kuwafundisha.<verse eid="MRK 2:13"/></para>
<para style="p"><verse number="14" style="v" sid="MRK 2:14"/>Alipokuwa akitembea, akamwona Lawi mwana wa Alfayo ameketi forodhani mahali pa kutoza ushuru, akamwambia, “Nifuate.” Lawi akaondoka, akamfuata Yesu.<verse eid="MRK 2:14"/></para>
<para style="p"><verse number="15" style="v" sid="MRK 2:15"/>Yesu alipokuwa akila chakula nyumbani mwa Lawi, watoza ushuru wengi pamoja na “wenye dhambi” walikuwa wakila pamoja naye na wanafunzi wake, kwa maana kulikuwa na watu wengi waliokuwa wakimfuata.<verse eid="MRK 2:15"/></para>
<para style="p"><verse number="16" style="v" sid="MRK 2:16"/>Baadhi ya walimu wa sheria waliokuwa Mafarisayo walipomwona akila pamoja na watoza ushuru na “wenye dhambi,” wakawauliza wanafunzi wake: “Mbona Yesu anakula pamoja na watoza ushuru na ‘wenye dhambi’?”<verse eid="MRK 2:16"/></para>
<para style="p"><verse number="17" style="v" sid="MRK 2:17"/>Yesu aliposikia haya akawaambia, “Watu wenye afya hawahitaji tabibu, bali walio wagonjwa. Sikuja kuwaita wenye haki, bali wenye dhambi.”<verse eid="MRK 2:17"/></para>
<para style="p"><verse number="18" style="v" sid="MRK 2:18"/>Basi wanafunzi wa Yohana pamoja na Mafarisayo walikuwa wakifunga. Baadhi ya watu wakamjia Yesu na kumuuliza, “Mbona wanafunzi wa Yohana na wa Mafarisayo hufunga lakini wanafunzi wako hawafungi?”<verse eid="MRK 2:18"/></para>
<para style="p"><verse number="19" style="v" sid="MRK 2:19"/>Yesu akawajibu, “Wageni wa bwana arusi wawezaje kufunga wakati angali pamoja nao? Wakati bwana arusi bado yuko pamoja nao, hawawezi kufunga.<verse eid="MRK 2:19"/></para>
<para style="p"><verse number="20" style="v" sid="MRK 2:20"/>Lakini wakati utafika ambapo bwana arusi ataondolewa kwao. Siku hiyo ndipo watakapofunga.<verse eid="MRK 2:20"/></para>
<para style="p"><verse number="21" style="v" sid="MRK 2:21"/>“Hakuna mtu ashoneaye kiraka cha nguo mpya kwenye nguo iliyochakaa. Akifanya hivyo, kile kiraka kipya kitachanika kutoka ile nguo iliyochakaa, nayo itachanika zaidi.<verse eid="MRK 2:21"/></para>
<para style="p"><verse number="22" style="v" sid="MRK 2:22"/>Wala hakuna mtu awekaye divai mpya kwenye viriba vikuukuu. Akifanya hivyo, ile divai mpya itavipasua hivyo viriba, nayo hiyo divai itamwagika na viriba vitaharibika. Lakini divai mpya huwekwa kwenye viriba vipya.”<verse eid="MRK 2:22"/></para>
<para style="p"><verse number="23" style="v" sid="MRK 2:23"/>Siku moja ya Sabato, Yesu pamoja na wanafunzi wake walikuwa wakipita katikati ya mashamba ya nafaka. Walipokuwa wakitembea, wanafunzi wake wakaanza kuvunja masuke.<verse eid="MRK 2:23"/></para>
<para style="p"><verse number="24" style="v" sid="MRK 2:24"/>Mafarisayo wakamwambia, “Tazama, mbona wanafanya jambo lisilo halali kufanywa siku ya Sabato?”<verse eid="MRK 2:24"/></para>
<para style="p"><verse number="25" style="v" sid="MRK 2:25"/>Yesu akawajibu, “Je, hamjasoma kamwe alivyofanya Daudi wakati yeye na wenzake walikuwa na njaa, wakahitaji chakula?<verse eid="MRK 2:25"/></para>
<para style="p"><verse number="26" style="v" sid="MRK 2:26"/>Daudi aliingia katika nyumba ya Mungu, wakati Abiathari alikuwa kuhani mkuu, akaila ile mikate iliyowekwa wakfu, ambayo ni halali kuliwa na makuhani peke yao. Naye pia akawapa wenzake.”<verse eid="MRK 2:26"/></para>
<para style="p"><verse number="27" style="v" sid="MRK 2:27"/>Kisha Yesu akawaambia, “Sabato ilifanyika kwa ajili ya mwanadamu, lakini si mwanadamu kwa ajili ya Sabato.<verse eid="MRK 2:27"/></para>
<para style="p"><verse number="28" style="v" sid="MRK 2:28"/>Hivyo, Mwana wa Adamu ndiye Bwana wa Sabato.”<verse eid="MRK 2:28"/></para>
<chapter eid="MRK 2"/>
<chapter number="3" style="c" sid="MRK 3"/>
<para style="p"><verse number="1" style="v" sid="MRK 3:1"/>Yesu akaingia tena ndani ya sinagogi, na huko palikuwa na mtu aliyepooza mkono.<verse eid="MRK 3:1"/></para>
<para style="p"><verse number="2" style="v" sid="MRK 3:2"/>Wakawa wanamwangalia waone kama atamponya siku ya Sabato, ili wapate sababu ya kumshtaki.<verse eid="MRK 3:2"/></para>
<para style="p"><verse number="3" style="v" sid="MRK 3:3"/>Yesu akamwambia yule mwenye mkono uliopooza, “Njoo hapa mbele ya watu wote.”<verse eid="MRK 3:3"/></para>
<para style="p"><verse number="4" style="v" sid="MRK 3:4"/>Kisha Yesu akawauliza, “Je, ni lipi lililo halali siku ya Sabato: Ni kutenda mema au kutenda mabaya? Ni kuokoa maisha au kuua?” Lakini wao wakanyamaza kimya.<verse eid="MRK 3:4"/></para>
<para style="p"><verse number="5" style="v" sid="MRK 3:5"/>Yesu akawatazama pande zote kwa hasira, akahuzunika sana kwa ajili ya ugumu wa mioyo yao. Akamwambia yule mtu mwenye mkono uliopooza, “Nyoosha mkono wako.” Akaunyoosha, nao ukaponywa kabisa!<verse eid="MRK 3:5"/></para>
<para style="p"><verse number="6" style="v" sid="MRK 3:6"/>Kisha Mafarisayo wakatoka nje, nao wakaanza kufanya shauri la kumuua Yesu wakiwa na Maherode.<verse eid="MRK 3:6"/></para>
<para style="p"><verse number="7" style="v" sid="MRK 3:7"/>Yesu pamoja na wanafunzi wake wakaondoka huko wakaenda baharini, nao umati mkubwa wa watu kutoka Galilaya ukamfuata.<verse eid="MRK 3:7"/></para>
<para style="p"><verse number="8" style="v" sid="MRK 3:8"/>Waliposikia mambo yote aliyokuwa akiyafanya, umati mkubwa wa watu ukamjia kutoka Uyahudi, Yerusalemu, Idumaya, na ngʼambo ya Yordani, pamoja na wale wa sehemu za karibu na Tiro na Sidoni.<verse eid="MRK 3:8"/></para>
<para style="p"><verse number="9" style="v" sid="MRK 3:9"/>Kwa sababu ya umati mkubwa wa watu, aliwaambia wanafunzi wake waweke tayari mashua ndogo kwa ajili yake, ili kuwazuia watu kumsonga.<verse eid="MRK 3:9"/></para>
<para style="p"><verse number="10" style="v" sid="MRK 3:10"/>Kwa kuwa alikuwa amewaponya wagonjwa wengi, wale wenye magonjwa walikuwa wanasukumana ili wapate kumgusa.<verse eid="MRK 3:10"/></para>
<para style="p"><verse number="11" style="v" sid="MRK 3:11"/>Kila mara pepo wachafu walipomwona, walianguka chini mbele yake na kupiga kelele wakisema, “Wewe ndiwe Mwana wa Mungu.”<verse eid="MRK 3:11"/></para>
<para style="p"><verse number="12" style="v" sid="MRK 3:12"/>Lakini aliwaonya wasimseme yeye ni nani.<verse eid="MRK 3:12"/></para>
<para style="p"><verse number="13" style="v" sid="MRK 3:13"/>Yesu akapanda mlimani na kuwaita wale aliowataka, nao wakamjia.<verse eid="MRK 3:13"/></para>
<para style="p"><verse number="14" style="v" sid="MRK 3:14"/>Akawachagua kumi na wawili, ambao aliwaita mitume, ili wapate kuwa pamoja naye, na awatume kwenda kuhubiri<verse eid="MRK 3:14"/></para>
<para style="p"><verse number="15" style="v" sid="MRK 3:15"/>na kuwa na mamlaka ya kutoa pepo wachafu.<verse eid="MRK 3:15"/></para>
<para style="p"><verse number="16" style="v" sid="MRK 3:16"/>Hawa ndio wale kumi na wawili aliowachagua: Simoni (ambaye alimwita Petro);<verse eid="MRK 3:16"/></para>
<para style="p"><verse number="17" style="v" sid="MRK 3:17"/>Yakobo mwana wa Zebedayo, na Yohana nduguye (ambao aliwaita Boanerge, maana yake Wana wa Ngurumo);<verse eid="MRK 3:17"/></para>
<para style="p"><verse number="18" style="v" sid="MRK 3:18"/>Andrea, Filipo, Bartholomayo, Mathayo, Tomaso, Yakobo mwana wa Alfayo, Thadayo, Simoni Mkananayo,<verse eid="MRK 3:18"/></para>
<para style="p"><verse number="19" style="v" sid="MRK 3:19"/>na Yuda Iskariote aliyemsaliti Yesu.<verse eid="MRK 3:19"/></para>
<para style="p"><verse number="20" style="v" sid="MRK 3:20"/>Kisha Yesu aliporudi nyumbani, umati wa watu ukakusanyika tena, kiasi kwamba yeye na wanafunzi wake hawakuweza kula chakula.<verse eid="MRK 3:20"/></para>
<para style="p"><verse number="21" style="v" sid="MRK 3:21"/>Ndugu zake walipopata habari wakaja ili kumchukua kwa maana watu walikuwa wakisema, “Amerukwa na akili.”<verse eid="MRK 3:21"/></para>
<para style="p"><verse number="22" style="v" sid="MRK 3:22"/>Walimu wa sheria walioteremka kutoka Yerusalemu walisema, “Amepagawa na Beelzebuli! Anatoa pepo wachafu kwa kutumia mkuu wa pepo wachafu!”<verse eid="MRK 3:22"/></para>
<para style="p"><verse number="23" style="v" sid="MRK 3:23"/>Basi Yesu akawaita na kuzungumza nao kwa mifano akasema: “Shetani awezaje kumtoa Shetani?<verse eid="MRK 3:23"/></para>
<para style="p"><verse number="24" style="v" sid="MRK 3:24"/>Kama ufalme ukigawanyika dhidi yake wenyewe, ufalme huo hauwezi kusimama.<verse eid="MRK 3:24"/></para>
<para style="p"><verse number="25" style="v" sid="MRK 3:25"/>Nayo nyumba kama ikigawanyika dhidi yake yenyewe, nyumba hiyo haiwezi kusimama.<verse eid="MRK 3:25"/></para>
<para style="p"><verse number="26" style="v" sid="MRK 3:26"/>Naye Shetani kama akijipinga mwenyewe na awe amegawanyika, hawezi kusimama bali mwisho wake umewadia.<verse eid="MRK 3:26"/></para>
<para style="p"><verse number="27" style="v" sid="MRK 3:27"/>Hakuna mtu yeyote awezaye kuingia kwenye nyumba ya mtu mwenye nguvu na kuteka nyara mali zake asipomfunga kwanza yule mwenye nguvu. Ndipo ataweza kuteka nyara mali zake.<verse eid="MRK 3:27"/></para>
<para style="p"><verse number="28" style="v" sid="MRK 3:28"/>Amin, nawaambia, dhambi zote na makufuru yote ya wanadamu watasamehewa.<verse eid="MRK 3:28"/></para>
<para style="p"><verse number="29" style="v" sid="MRK 3:29"/>Lakini yeyote anayemkufuru Roho Mtakatifu hatasamehewa kamwe, atakuwa na hatia ya dhambi ya milele.”<verse eid="MRK 3:29"/></para>
<para style="p"><verse number="30" style="v" sid="MRK 3:30"/>Yesu alisema hivi kwa sababu walikuwa wanasema, “Ana pepo mchafu.”<verse eid="MRK 3:30"/></para>
<para style="p"><verse number="31" style="v" sid="MRK 3:31"/>Kisha wakaja ndugu zake Yesu pamoja na mama yake. Wakasimama nje, wakamtuma mtu kumwita.<verse eid="MRK 3:31"/></para>
<para style="p"><verse number="32" style="v" sid="MRK 3:32"/>Umati wa watu ulikuwa umeketi kumzunguka, nao wakamwambia, “Mama yako na ndugu zako wako nje, wanakutafuta.”<verse eid="MRK 3:32"/></para>
<para style="p"><verse number="33" style="v" sid="MRK 3:33"/>Akawauliza, “Mama yangu na ndugu zangu ni nani?”<verse eid="MRK 3:33"/></para>
<para style="p"><verse number="34" style="v" sid="MRK 3:34"/>Kisha akawatazama wale watu waliokuwa wameketi kumzunguka pande zote, akasema, “Hawa ndio mama yangu na ndugu zangu.<verse eid="MRK 3:34"/></para>
<para style="p"><verse number="35" style="v" sid="MRK 3:35"/>Mtu yeyote anayetenda mapenzi ya Mungu, huyo ndiye ndugu yangu, na dada yangu na mama yangu.”<verse eid="MRK 3:35"/></para>
<chapter eid="MRK 3"/>
<chapter number="4" style="c" sid="MRK 4"/>
<para style="p"><verse number="1" style="v" sid="MRK 4:1"/>Yesu akaanza kufundisha tena kando ya bahari. Umati wa watu uliokuwa umekusanyika kumzunguka ulikuwa mkubwa, kiasi kwamba ilimbidi Yesu aingie kwenye mashua iliyokuwa baharini na kuketi humo, nao watu wote walikuwa ufuoni mwa bahari.<verse eid="MRK 4:1"/></para>
<para style="p"><verse number="2" style="v" sid="MRK 4:2"/>Akawafundisha mambo mengi kwa mifano, naye katika mafundisho yake akasema:<verse eid="MRK 4:2"/></para>
<para style="p"><verse number="3" style="v" sid="MRK 4:3"/>“Sikilizeni! Mpanzi alitoka kwenda kupanda mbegu zake.<verse eid="MRK 4:3"/></para>
<para style="p"><verse number="4" style="v" sid="MRK 4:4"/>Alipokuwa akitawanya mbegu, nyingine zilianguka kando ya njia, nao ndege wakaja na kuzila.<verse eid="MRK 4:4"/></para>
<para style="p"><verse number="5" style="v" sid="MRK 4:5"/>Nyingine zilianguka kwenye ardhi yenye mwamba isiyo na udongo wa kutosha. Zikaota haraka, kwa kuwa udongo ulikuwa haba.<verse eid="MRK 4:5"/></para>
<para style="p"><verse number="6" style="v" sid="MRK 4:6"/>Lakini jua lilipozidi, mimea ikanyauka na kukauka kwa kuwa mizizi yake haikuwa na kina.<verse eid="MRK 4:6"/></para>
<para style="p"><verse number="7" style="v" sid="MRK 4:7"/>Mbegu nyingine zilianguka kwenye miiba, nayo miiba hiyo ikakua, ikaisonga hiyo mimea, hivyo haikutoa mazao.<verse eid="MRK 4:7"/></para>
<para style="p"><verse number="8" style="v" sid="MRK 4:8"/>Mbegu nyingine zilianguka kwenye udongo mzuri, zikaota vizuri na kukua, zikatoa mazao, moja mara thelathini, nyingine mara sitini, na nyingine mara mia moja.”<verse eid="MRK 4:8"/></para>
<para style="p"><verse number="9" style="v" sid="MRK 4:9"/>Kisha Yesu akasema, “Mwenye masikio ya kusikia, na asikie.”<verse eid="MRK 4:9"/></para>
<para style="p"><verse number="10" style="v" sid="MRK 4:10"/>Alipokuwa peke yake, watu waliokuwepo naye pamoja na wanafunzi wake kumi na wawili wakamuuliza kuhusu mifano yake.<verse eid="MRK 4:10"/></para>
<para style="p"><verse number="11" style="v" sid="MRK 4:11"/>Naye akawaambia, “Ninyi mmepewa kujua siri ya Ufalme wa Mungu. Lakini kwa wale walioko nje, kila kitu husemwa kwao kwa mifano,<verse eid="MRK 4:11"/></para>
<para style="p"><verse number="12" style="v" sid="MRK 4:12"/>ili, “ ‘daima waone lakini wasitambue, daima wasikie lakini wasielewe; wasije wakageuka, wakatubu na kusamehewa!’ ”<verse eid="MRK 4:12"/></para>
<para style="p"><verse number="13" style="v" sid="MRK 4:13"/>Kisha Yesu akawauliza, “Hamwelewi maana ya mfano huu? Basi mtaelewaje mifano mingine?<verse eid="MRK 4:13"/></para>
<para style="p"><verse number="14" style="v" sid="MRK 4:14"/>Yule mpanzi hupanda neno.<verse eid="MRK 4:14"/></para>
<para style="p"><verse number="15" style="v" sid="MRK 4:15"/>Hawa ndio wale walio kando ya njia ambako neno lilipandwa. Walisikiapo neno, Shetani huja mara na kulinyakua lile neno lililopandwa ndani yao.<verse eid="MRK 4:15"/></para>
<para style="p"><verse number="16" style="v" sid="MRK 4:16"/>Nazo zile mbegu zilizoanguka kwenye udongo wenye miamba, ni wale wanaolisikia neno, na mara hulipokea kwa furaha.<verse eid="MRK 4:16"/></para>
<para style="p"><verse number="17" style="v" sid="MRK 4:17"/>Lakini kwa kuwa hawana mizizi, wao hudumu kwa muda mfupi tu. Kisha dhiki au mateso yanapoinuka kwa ajili ya lile neno, mara wao huiacha imani.<verse eid="MRK 4:17"/></para>
<para style="p"><verse number="18" style="v" sid="MRK 4:18"/>Lakini wengine, kama mbegu iliyopandwa kwenye miiba, hulisikia lile neno;<verse eid="MRK 4:18"/></para>
<para style="p"><verse number="19" style="v" sid="MRK 4:19"/>lakini masumbufu ya maisha haya, na udanganyifu wa mali na tamaa ya mambo mengine huja na kulisonga lile neno na kulifanya lisizae.<verse eid="MRK 4:19"/></para>
<para style="p"><verse number="20" style="v" sid="MRK 4:20"/>Wengine, kama mbegu iliyopandwa kwenye udongo mzuri, hulisikia lile neno, wakalipokea na kuzaa mazao. Wao huzaa mara thelathini, au mara sitini, au mara mia ya mbegu iliyopandwa.”<verse eid="MRK 4:20"/></para>
<para style="p"><verse number="21" style="v" sid="MRK 4:21"/>Akawaambia, “Je, taa huwashwa na kufunikwa chini ya kikapu au mvunguni mwa kitanda? Je, haiwashwi na kuwekwa juu ya kinara chake?<verse eid="MRK 4:21"/></para>
<para style="p"><verse number="22" style="v" sid="MRK 4:22"/>Kwa kuwa hakuna kilichofichika ambacho hakitafunuliwa, wala hakuna jambo lolote la siri ambalo halitaletwa nuruni.<verse eid="MRK 4:22"/></para>
<para style="p"><verse number="23" style="v" sid="MRK 4:23"/>Mwenye masikio ya kusikia, na asikie.”<verse eid="MRK 4:23"/></para>
<para style="p"><verse number="24" style="v" sid="MRK 4:24"/>Naye akawaambia, “Kuweni waangalifu na yale mnayosikia. Kipimo kile mpimacho, ndicho mtakachopimiwa ninyi, hata na zaidi.<verse eid="MRK 4:24"/></para>
<para style="p"><verse number="25" style="v" sid="MRK 4:25"/>Kwa maana kila mtu aliye na kitu atapewa zaidi, naye atakuwa navyo tele. Lakini yule asiye na kitu, hata kile alicho nacho atanyangʼanywa.”<verse eid="MRK 4:25"/></para>
<para style="p"><verse number="26" style="v" sid="MRK 4:26"/>Pia akawaambia, “Ufalme wa Mungu unafanana na mtu apandaye mbegu shambani.<verse eid="MRK 4:26"/></para>
<para style="p"><verse number="27" style="v" sid="MRK 4:27"/>Akiisha kuzipanda, usiku na mchana, akiwa amelala au ameamka, mbegu huota na kukua pasipo yeye kujua ikuavyo.<verse eid="MRK 4:27"/></para>
<para style="p"><verse number="28" style="v" sid="MRK 4:28"/>Udongo huifanya iote kuwa mche, halafu suke, kisha nafaka kamili kwenye suke.<verse eid="MRK 4:28"/></para>
<para style="p"><verse number="29" style="v" sid="MRK 4:29"/>Lakini nafaka inapokuwa imekomaa, mara mkulima huingia shambani na mundu wa kuvunia, maana mavuno yamekuwa tayari.”<verse eid="MRK 4:29"/></para>
<para style="p"><verse number="30" style="v" sid="MRK 4:30"/>Akawaambia tena, “Tuufananishe Ufalme wa Mungu na nini? Au tutumie mfano gani ili kuueleza?<verse eid="MRK 4:30"/></para>
<para style="p"><verse number="31" style="v" sid="MRK 4:31"/>Ni kama punje ya haradali, ambayo ni mbegu ndogo sana kuliko mbegu zote zinazopandwa ardhini.<verse eid="MRK 4:31"/></para>
<para style="p"><verse number="32" style="v" sid="MRK 4:32"/>Lakini ikishaota, hukua ikawa mmea mkubwa kuliko yote ya bustanini, ikawa na matawi makubwa hata ndege wa angani wanaweza kujenga viota kwenye matawi yake.”<verse eid="MRK 4:32"/></para>
<para style="p"><verse number="33" style="v" sid="MRK 4:33"/>Kwa mifano mingine mingi kama hii Yesu alinena nao neno lake, kwa kadiri walivyoweza kulielewa.<verse eid="MRK 4:33"/></para>
<para style="p"><verse number="34" style="v" sid="MRK 4:34"/>Hakusema nao neno lolote pasipo mfano. Lakini alipokuwa na wanafunzi wake, aliwafafanulia kila kitu.<verse eid="MRK 4:34"/></para>
<para style="p"><verse number="35" style="v" sid="MRK 4:35"/>Siku hiyo ilipokaribia jioni, aliwaambia wanafunzi wake, “Tuvukeni twende mpaka ngʼambo.”<verse eid="MRK 4:35"/></para>
<para style="p"><verse number="36" style="v" sid="MRK 4:36"/>Wakauacha ule umati wa watu, na wakamchukua vile alivyokuwa kwenye mashua. Palikuwa pia na mashua nyingine nyingi pamoja naye.<verse eid="MRK 4:36"/></para>
<para style="p"><verse number="37" style="v" sid="MRK 4:37"/>Kukawa na dhoruba kali, nayo mawimbi yakaipiga ile mashua hata ikawa karibu kujaa maji.<verse eid="MRK 4:37"/></para>
<para style="p"><verse number="38" style="v" sid="MRK 4:38"/>Yesu alikuwa katika shetri, akiwa analala juu ya mto. Wanafunzi wake wakamwamsha, wakamwambia, “Mwalimu, hujali kama tunazama?”<verse eid="MRK 4:38"/></para>
<para style="p"><verse number="39" style="v" sid="MRK 4:39"/>Akaamka, akaukemea ule upepo, akayaambia yale mawimbi, “Uwe kimya! Tulia!” Ule upepo ukatulia, kukawa shwari kabisa.<verse eid="MRK 4:39"/></para>
<para style="p"><verse number="40" style="v" sid="MRK 4:40"/>Yesu akawaambia wanafunzi wake, “Kwa nini mnaogopa hivyo? Je, bado hamna imani?”<verse eid="MRK 4:40"/></para>
<para style="p"><verse number="41" style="v" sid="MRK 4:41"/>Nao wakawa wameogopa sana, wakaulizana, “Ni nani huyu ambaye hata upepo na mawimbi vinamtii?”<verse eid="MRK 4:41"/></para>
<chapter eid="MRK 4"/>
<chapter number="5" style="c" sid="MRK 5"/>
<para style="p"><verse number="1" style="v" sid="MRK 5:1"/>Wakafika upande wa pili wa ziwa wakaingia katika nchi ya Wagerasi.<verse eid="MRK 5:1"/></para>
<para style="p"><verse number="2" style="v" sid="MRK 5:2"/>Yesu alipotoka kwenye mashua, mara mtu mmoja mwenye pepo mchafu akatoka makaburini akakutana naye.<verse eid="MRK 5:2"/></para>
<para style="p"><verse number="3" style="v" sid="MRK 5:3"/>Mtu huyu aliishi makaburini, wala hakuna aliyeweza kumzuia hata kwa kumfunga minyororo.<verse eid="MRK 5:3"/></para>
<para style="p"><verse number="4" style="v" sid="MRK 5:4"/>Kwa kuwa mara kwa mara alikuwa amefungwa minyororo mikononi na miguuni, lakini akaikata hiyo minyororo na kuzivunja zile pingu miguuni mwake. Hapakuwa na mtu yeyote aliyekuwa na nguvu za kumzuia.<verse eid="MRK 5:4"/></para>
<para style="p"><verse number="5" style="v" sid="MRK 5:5"/>Usiku na mchana alikuwa makaburini na milimani, akipiga kelele na kujikatakata kwa mawe.<verse eid="MRK 5:5"/></para>
<para style="p"><verse number="6" style="v" sid="MRK 5:6"/>Alipomwona Yesu kwa mbali, alimkimbilia, akapiga magoti mbele yake.<verse eid="MRK 5:6"/></para>
<para style="p"><verse number="7" style="v" sid="MRK 5:7"/>Akapiga kelele kwa nguvu akisema, “Una nini nami, Yesu, Mwana wa Mungu Aliye Juu Sana? Ninakusihi kwa jina la Mungu, usinitese!”<verse eid="MRK 5:7"/></para>
<para style="p"><verse number="8" style="v" sid="MRK 5:8"/>Kwa kuwa Yesu alikuwa amemwambia, “Mtoke mtu huyu, wewe pepo mchafu!”<verse eid="MRK 5:8"/></para>
<para style="p"><verse number="9" style="v" sid="MRK 5:9"/>Yesu akamuuliza, “Jina lako ni nani?” Akamjibu, “Jina langu ni Legioni, kwa kuwa tuko wengi.”<verse eid="MRK 5:9"/></para>
<para style="p"><verse number="10" style="v" sid="MRK 5:10"/>Akamsihi Yesu sana asiwapeleke nje ya nchi ile.<verse eid="MRK 5:10"/></para>
<para style="p"><verse number="11" style="v" sid="MRK 5:11"/>Palikuwa na kundi kubwa la nguruwe lililokuwa likilisha karibu kando ya kilima.<verse eid="MRK 5:11"/></para>
<para style="p"><verse number="12" style="v" sid="MRK 5:12"/>Wale pepo wachafu wakamsihi Yesu wakisema, “Tuamuru twende kwenye wale nguruwe. Turuhusu tuwaingie.”<verse eid="MRK 5:12"/></para>
<para style="p"><verse number="13" style="v" sid="MRK 5:13"/>Basi Yesu akawaruhusu, nao wale pepo wachafu wakatoka, wakawaingia hao nguruwe. Lile kundi lilikuwa na nguruwe wapatao 2,000, nao wote wakateremkia gengeni kwa kasi, nao wakatumbukia ziwani na kuzama.<verse eid="MRK 5:13"/></para>
<para style="p"><verse number="14" style="v" sid="MRK 5:14"/>Wale watu waliokuwa wakichunga hao nguruwe wakakimbilia mjini na vijijini kueleza yaliyotukia. Watu wakatoka kwenda kuona hayo yaliyokuwa yametukia.<verse eid="MRK 5:14"/></para>
<para style="p"><verse number="15" style="v" sid="MRK 5:15"/>Walipofika kwa Yesu, wakamwona yule mtu aliyekuwa amepagawa na pepo wachafu legioni akiwa ameketi hapo, amevaa nguo na mwenye akili timamu. Wakaogopa.<verse eid="MRK 5:15"/></para>
<para style="p"><verse number="16" style="v" sid="MRK 5:16"/>Wale walioyaona mambo hayo wakawaeleza watu wengine yaliyomtokea yule mtu aliyekuwa amepagawa na pepo wachafu, na habari za lile kundi la nguruwe pia.<verse eid="MRK 5:16"/></para>
<para style="p"><verse number="17" style="v" sid="MRK 5:17"/>Basi watu wakaanza kumwomba Yesu aondoke katika nchi yao.<verse eid="MRK 5:17"/></para>
<para style="p"><verse number="18" style="v" sid="MRK 5:18"/>Yesu alipokuwa anaingia kwenye mashua, yule mtu aliyekuwa amepagawa na pepo wachafu akamsihi Yesu waende pamoja.<verse eid="MRK 5:18"/></para>
<para style="p"><verse number="19" style="v" sid="MRK 5:19"/>Yesu hakumruhusu, bali alimwambia, “Nenda nyumbani kwa jamaa yako ukawaeleze mambo makuu aliyokutendea Bwana, na jinsi alivyokuhurumia.”<verse eid="MRK 5:19"/></para>
<para style="p"><verse number="20" style="v" sid="MRK 5:20"/>Yule mtu akaenda zake, akaanza kutangaza katika Dekapoli mambo makuu Yesu aliyomtendea. Nao watu wote wakastaajabu.<verse eid="MRK 5:20"/></para>
<para style="p"><verse number="21" style="v" sid="MRK 5:21"/>Yesu alipokwisha kuvuka tena na kufika ngʼambo, umati mkubwa wa watu ukamzunguka yeye akiwa hapo kando ya bahari.<verse eid="MRK 5:21"/></para>
<para style="p"><verse number="22" style="v" sid="MRK 5:22"/>Kisha mmoja wa viongozi wa sinagogi aliyeitwa Yairo akafika pale. Naye alipomwona Yesu, akapiga magoti miguuni pake,<verse eid="MRK 5:22"/></para>
<para style="p"><verse number="23" style="v" sid="MRK 5:23"/>akamsihi akisema, “Binti yangu mdogo ni mgonjwa mahututi. Tafadhali nakusihi, njoo uweke mikono yako juu yake ili apate kupona, naye atakuwa hai.”<verse eid="MRK 5:23"/></para>
<para style="p"><verse number="24" style="v" sid="MRK 5:24"/>Hivyo Yesu akaenda pamoja naye. Umati mkubwa wa watu ukamfuata, nao watu wakawa wanamsonga.<verse eid="MRK 5:24"/></para>
<para style="p"><verse number="25" style="v" sid="MRK 5:25"/>Hapo palikuwa na mwanamke aliyekuwa amesumbuliwa na tatizo la kutokwa damu kwa miaka kumi na miwili.<verse eid="MRK 5:25"/></para>
<para style="p"><verse number="26" style="v" sid="MRK 5:26"/>Mwanamke huyu alikuwa ameteseka sana kwa mikono ya matabibu wengi, na kutumia kila kitu alichokuwa nacho. Lakini badala ya kupona, hali yake ilizidi kuwa mbaya.<verse eid="MRK 5:26"/></para>
<para style="p"><verse number="27" style="v" sid="MRK 5:27"/>Alikuwa amesikia habari za Yesu, naye akaja kwa nyuma yake kwenye umati wa watu, akaligusa vazi lake,<verse eid="MRK 5:27"/></para>
<para style="p"><verse number="28" style="v" sid="MRK 5:28"/>kwa maana alisema moyoni mwake, “Kama nikiweza kuligusa vazi lake tu, nitaponywa.”<verse eid="MRK 5:28"/></para>
<para style="p"><verse number="29" style="v" sid="MRK 5:29"/>Mara kutoka damu kwake kukakoma, naye akajisikia mwilini mwake amepona kabisa.<verse eid="MRK 5:29"/></para>
<para style="p"><verse number="30" style="v" sid="MRK 5:30"/>Ghafula Yesu akatambua kuwa nguvu zimemtoka. Akaugeukia ule umati wa watu na kuuliza, “Ni nani aliyegusa mavazi yangu?”<verse eid="MRK 5:30"/></para>
<para style="p"><verse number="31" style="v" sid="MRK 5:31"/>Wanafunzi wake wakamjibu, “Unaona jinsi umati wa watu unavyokusonga. Wawezaje kuuliza, ‘Ni nani aliyenigusa?’ ”<verse eid="MRK 5:31"/></para>
<para style="p"><verse number="32" style="v" sid="MRK 5:32"/>Lakini Yesu akaangalia pande zote ili aone ni nani aliyemgusa.<verse eid="MRK 5:32"/></para>
<para style="p"><verse number="33" style="v" sid="MRK 5:33"/>Yule mwanamke, akijua kilichomtokea, akaja, akaanguka miguuni pake akitetemeka kwa hofu, akamweleza ukweli wote.<verse eid="MRK 5:33"/></para>
<para style="p"><verse number="34" style="v" sid="MRK 5:34"/>Yesu akamwambia, “Binti, imani yako imekuponya. Nenda kwa amani, upone kabisa ugonjwa wako.”<verse eid="MRK 5:34"/></para>
<para style="p"><verse number="35" style="v" sid="MRK 5:35"/>Alipokuwa bado anaongea, watu wakafika kutoka nyumbani kwa Yairo. Wakamwambia, “Binti yako amekufa. Kwa nini kuendelea kumsumbua Mwalimu?”<verse eid="MRK 5:35"/></para>
<para style="p"><verse number="36" style="v" sid="MRK 5:36"/>Aliposikia hayo waliyosema, Yesu akamwambia huyo kiongozi wa sinagogi, “Usiogope. Amini tu.”<verse eid="MRK 5:36"/></para>
<para style="p"><verse number="37" style="v" sid="MRK 5:37"/>Hakumruhusu mtu mwingine yeyote amfuate isipokuwa Petro, Yakobo na Yohana, nduguye Yakobo.<verse eid="MRK 5:37"/></para>
<para style="p"><verse number="38" style="v" sid="MRK 5:38"/>Walipofika nyumbani kwa yule kiongozi wa sinagogi, Yesu akaona ghasia, watu wakilia na kuomboleza kwa sauti kubwa.<verse eid="MRK 5:38"/></para>
<para style="p"><verse number="39" style="v" sid="MRK 5:39"/>Alipokwisha kuingia ndani, akawaambia, “Kwa nini mnafanya ghasia na kulia? Mtoto hajafa, bali amelala tu.”<verse eid="MRK 5:39"/></para>
<para style="p"><verse number="40" style="v" sid="MRK 5:40"/>Wale watu wakamcheka kwa dharau. Lakini yeye akawatoa wote nje, akawachukua baba na mama wa yule mtoto, pamoja na wale wanafunzi aliokuwa nao. Wakaingia ndani mpaka pale alipokuwa yule mtoto.<verse eid="MRK 5:40"/></para>
<para style="p"><verse number="41" style="v" sid="MRK 5:41"/>Akamshika mtoto mkono, akamwambia, “Talitha koum!” (maana yake ni, “Msichana, nakuambia: amka!”)<verse eid="MRK 5:41"/></para>
<para style="p"><verse number="42" style="v" sid="MRK 5:42"/>Mara yule msichana akasimama, akaanza kutembea (alikuwa na umri wa miaka kumi na miwili). Walipoona haya, wakastaajabu sana.<verse eid="MRK 5:42"/></para>
<para style="p"><verse number="43" style="v" sid="MRK 5:43"/>Yesu akawaagiza kwa ukali wasimweleze mtu yeyote jambo hilo, naye akawaambia wampe yule msichana chakula.<verse eid="MRK 5:43"/></para>
<chapter eid="MRK 5"/>
<chapter number="6" style="c" sid="MRK 6"/>
<para style="p"><verse number="1" style="v" sid="MRK 6:1"/>Yesu akaondoka huko na kwenda mji wa kwao, akiwa amefuatana na wanafunzi wake.<verse eid="MRK 6:1"/></para>
<para style="p"><verse number="2" style="v" sid="MRK 6:2"/>Ilipofika siku ya Sabato, akaanza kufundisha katika sinagogi, na wengi waliomsikia wakashangaa. Nao wakauliza, “Mtu huyu ameyapata wapi mambo haya yote? Tazama ni hekima ya namna gani hii aliyopewa? Tazama matendo ya miujiza ayafanyayo kwa mikono yake!<verse eid="MRK 6:2"/></para>
<para style="p"><verse number="3" style="v" sid="MRK 6:3"/>Huyu si yule seremala, mwana wa Maria? Na ndugu zake si Yakobo, Yose, Yuda na Simoni? Dada zake wote si tuko nao hapa kwetu?” Nao wakachukizwa sana kwa ajili yake, wakakataa kumwamini.<verse eid="MRK 6:3"/></para>
<para style="p"><verse number="4" style="v" sid="MRK 6:4"/>Yesu akawaambia, “Nabii hakosi heshima isipokuwa katika mji wake mwenyewe, na miongoni mwa jamaa na ndugu zake, na nyumbani kwake.”<verse eid="MRK 6:4"/></para>
<para style="p"><verse number="5" style="v" sid="MRK 6:5"/>Hakufanya miujiza yoyote huko isipokuwa kuweka mikono yake juu ya wagonjwa wachache na kuwaponya.<verse eid="MRK 6:5"/></para>
<para style="p"><verse number="6" style="v" sid="MRK 6:6"/>Naye akashangazwa sana kwa jinsi wasivyokuwa na imani. Kisha Yesu akawa anakwenda kutoka kijiji kimoja hadi kingine akifundisha.<verse eid="MRK 6:6"/></para>
<para style="p"><verse number="7" style="v" sid="MRK 6:7"/>Akawaita wale kumi na wawili, akawatuma wawili wawili, na kuwapa mamlaka kutoa pepo wachafu.<verse eid="MRK 6:7"/></para>
<para style="p"><verse number="8" style="v" sid="MRK 6:8"/>Akawaagiza akisema, “Msichukue chochote kwa ajili ya safari isipokuwa fimbo tu. Msichukue mkate, wala mkoba, wala fedha kwenye mikanda yenu.<verse eid="MRK 6:8"/></para>
<para style="p"><verse number="9" style="v" sid="MRK 6:9"/>Vaeni viatu, lakini msivae nguo ya ziada.”<verse eid="MRK 6:9"/></para>
<para style="p"><verse number="10" style="v" sid="MRK 6:10"/>Akawaambia, “Mkiingia kwenye nyumba yoyote, kaeni humo hadi mtakapoondoka katika mji huo.<verse eid="MRK 6:10"/></para>
<para style="p"><verse number="11" style="v" sid="MRK 6:11"/>Kama mahali popote hawatawakaribisha wala kuwasikiliza, mtakapoondoka huko, kungʼuteni mavumbi kutoka kwenye miguu yenu ili kuwa ushuhuda dhidi yao.”<verse eid="MRK 6:11"/></para>
<para style="p"><verse number="12" style="v" sid="MRK 6:12"/>Kwa hiyo wakatoka na kuhubiri kwamba inawapasa watu kutubu na kuacha dhambi.<verse eid="MRK 6:12"/></para>
<para style="p"><verse number="13" style="v" sid="MRK 6:13"/>Wakatoa pepo wachafu wengi, wakawapaka wagonjwa wengi mafuta na kuwaponya.<verse eid="MRK 6:13"/></para>
<para style="p"><verse number="14" style="v" sid="MRK 6:14"/>Mfalme Herode akasikia habari hizi, kwa maana jina la Yesu lilikuwa limejulikana sana. Watu wengine walikuwa wakisema, “Yohana Mbatizaji amefufuliwa kutoka kwa wafu, ndiyo sababu nguvu za kutenda miujiza zinafanya kazi ndani yake.”<verse eid="MRK 6:14"/></para>
<para style="p"><verse number="15" style="v" sid="MRK 6:15"/>Wengine wakasema, “Yeye ni Eliya.” Nao wengine wakasema, “Yeye ni nabii, kama mmojawapo wa wale manabii wa zamani.”<verse eid="MRK 6:15"/></para>
<para style="p"><verse number="16" style="v" sid="MRK 6:16"/>Lakini Herode aliposikia habari hizi, akasema, “Huyo ni Yohana Mbatizaji, niliyemkata kichwa, amefufuliwa kutoka kwa wafu!”<verse eid="MRK 6:16"/></para>
<para style="p"><verse number="17" style="v" sid="MRK 6:17"/>Kwa kuwa Herode alikuwa ameagiza kwamba Yohana Mbatizaji akamatwe, afungwe na kutiwa gerezani. Alifanya hivi kwa sababu ya Herodia, mke wa Filipo, ndugu yake, ambaye Herode alikuwa amemwoa.<verse eid="MRK 6:17"/></para>
<para style="p"><verse number="18" style="v" sid="MRK 6:18"/>Yohana alikuwa amemwambia Herode, “Si halali kwako kuwa na mke wa ndugu yako.”<verse eid="MRK 6:18"/></para>
<para style="p"><verse number="19" style="v" sid="MRK 6:19"/>Kwa hiyo Herodia alikuwa amemwekea Yohana kinyongo akataka kumuua. Lakini hakuweza,<verse eid="MRK 6:19"/></para>
<para style="p"><verse number="20" style="v" sid="MRK 6:20"/>kwa sababu Herode alimwogopa Yohana akijua kwamba ni mtu mwenye haki na mtakatifu, hivyo akamlinda. Herode alifadhaika sana alipomsikia Yohana, lakini bado alipenda kumsikiliza.<verse eid="MRK 6:20"/></para>
<para style="p"><verse number="21" style="v" sid="MRK 6:21"/>Mfalme Herode alifanya karamu kubwa wakati wa sikukuu ya kuzaliwa kwake. Akawaalika maafisa wake wakuu, majemadari wa jeshi na watu mashuhuri wa Galilaya. Hatimaye Herodia alipata wasaa aliokuwa akiutafuta.<verse eid="MRK 6:21"/></para>
<para style="p"><verse number="22" style="v" sid="MRK 6:22"/>Binti yake Herodia alipoingia na kucheza, akamfurahisha Herode pamoja na wageni wake walioalikwa chakulani. Mfalme Herode akamwambia yule binti, “Niombe kitu chochote utakacho, nami nitakupa.”<verse eid="MRK 6:22"/></para>
<para style="p"><verse number="23" style="v" sid="MRK 6:23"/>Tena akamwahidi kwa kiapo, akamwambia, “Chochote utakachoomba nitakupa, hata kama ni nusu ya ufalme wangu.”<verse eid="MRK 6:23"/></para>
<para style="p"><verse number="24" style="v" sid="MRK 6:24"/>Yule binti akatoka nje, akaenda kumuuliza mama yake, “Niombe nini?” Mama yake akamjibu, “Omba kichwa cha Yohana Mbatizaji.”<verse eid="MRK 6:24"/></para>
<para style="p"><verse number="25" style="v" sid="MRK 6:25"/>Yule binti akarudi haraka kwa mfalme, akamwambia, “Nataka unipe sasa hivi kichwa cha Yohana Mbatizaji kwenye sinia.”<verse eid="MRK 6:25"/></para>
<para style="p"><verse number="26" style="v" sid="MRK 6:26"/>Mfalme akasikitika sana, lakini kwa sababu alikuwa ameapa viapo mbele ya wageni wake, hakutaka kumkatalia.<verse eid="MRK 6:26"/></para>
<para style="p"><verse number="27" style="v" sid="MRK 6:27"/>Mara mfalme akatuma askari mmojawapo wa walinzi wake kukileta kichwa cha Yohana. Akaenda na kumkata Yohana kichwa humo gerezani,<verse eid="MRK 6:27"/></para>
<para style="p"><verse number="28" style="v" sid="MRK 6:28"/>akakileta kichwa chake kwenye sinia na kumpa yule msichana, naye yule msichana akampa mama yake.<verse eid="MRK 6:28"/></para>
<para style="p"><verse number="29" style="v" sid="MRK 6:29"/>Wanafunzi wa Yohana walipopata habari hizi, wakaja na kuuchukua mwili wake, wakauzika kaburini.<verse eid="MRK 6:29"/></para>
<para style="p"><verse number="30" style="v" sid="MRK 6:30"/>Wale mitume wakakusanyika kwa Yesu na kumpa taarifa ya mambo yote waliyokuwa wamefanya na kufundisha.<verse eid="MRK 6:30"/></para>
<para style="p"><verse number="31" style="v" sid="MRK 6:31"/>Basi kwa kuwa watu wengi mno walikuwa wakija na kutoka, hata wakawa hawana nafasi ya kula, Yesu akawaambia wanafunzi wake, “Twendeni peke yetu mahali pa faragha, mpate kupumzika.”<verse eid="MRK 6:31"/></para>
<para style="p"><verse number="32" style="v" sid="MRK 6:32"/>Hivyo wakaondoka kwa mashua peke yao, wakaenda mahali pasipo na watu.<verse eid="MRK 6:32"/></para>
<para style="p"><verse number="33" style="v" sid="MRK 6:33"/>Lakini watu wengi waliowaona wakiondoka, wakawatambua, nao wakaenda haraka kwa miguu kutoka miji yote, nao wakatangulia kufika.<verse eid="MRK 6:33"/></para>
<para style="p"><verse number="34" style="v" sid="MRK 6:34"/>Yesu alipofika kando ya bahari, aliona makutano makubwa ya watu, akawahurumia kwa maana walikuwa kama kondoo wasiokuwa na mchungaji. Kwa hiyo akaanza kuwafundisha mambo mengi.<verse eid="MRK 6:34"/></para>
<para style="p"><verse number="35" style="v" sid="MRK 6:35"/>Mchana ulipokuwa umeendelea sana, wanafunzi wake walienda kwake, wakamwambia, “Mahali hapa ni nyikani, nazo saa zimekwenda sana.<verse eid="MRK 6:35"/></para>
<para style="p"><verse number="36" style="v" sid="MRK 6:36"/>Waage watu ili waende mashambani na vijijini jirani, wakajinunulie chakula.”<verse eid="MRK 6:36"/></para>
<para style="p"><verse number="37" style="v" sid="MRK 6:37"/>Lakini Yesu akawajibu, “Ninyi wapeni chakula.” Wakamwambia, “Je, twende tukanunue mikate ya dinari 200 ili tuwape watu hawa wale?”<verse eid="MRK 6:37"/></para>
<para style="p"><verse number="38" style="v" sid="MRK 6:38"/>Akawauliza, “Kuna mikate mingapi? Nendeni mkaangalie.” Walipokwisha kujua wakarudi, wakamwambia, “Kuna mikate mitano na samaki wawili.”<verse eid="MRK 6:38"/></para>
<para style="p"><verse number="39" style="v" sid="MRK 6:39"/>Kisha Yesu akawaamuru wawaketishe watu makundi makundi kwenye majani,<verse eid="MRK 6:39"/></para>
<para style="p"><verse number="40" style="v" sid="MRK 6:40"/>nao wakaketi kwenye makundi ya watu mia mia na wengine hamsini hamsini.<verse eid="MRK 6:40"/></para>
<para style="p"><verse number="41" style="v" sid="MRK 6:41"/>Yesu akaichukua ile mikate mitano na wale samaki wawili, akainua macho yake akatazama mbinguni, akavibariki na kuimega ile mikate. Kisha akawapa wanafunzi wake ili wawagawie wale watu wote. Pia akawagawia wote wale samaki wawili.<verse eid="MRK 6:41"/></para>
<para style="p"><verse number="42" style="v" sid="MRK 6:42"/>Watu wote wakala, wakashiba.<verse eid="MRK 6:42"/></para>
<para style="p"><verse number="43" style="v" sid="MRK 6:43"/>Nao wanafunzi wake wakakusanya vipande vilivyosalia vya mikate na samaki, wakajaza vikapu kumi na viwili.<verse eid="MRK 6:43"/></para>
<para style="p"><verse number="44" style="v" sid="MRK 6:44"/>Idadi ya wanaume waliokula walikuwa 5,000.<verse eid="MRK 6:44"/></para>
<para style="p"><verse number="45" style="v" sid="MRK 6:45"/>Mara Yesu akawaambia wanafunzi wake waingie kwenye mashua watangulie kwenda Bethsaida, wakati yeye alikuwa akiwaaga wale makutano.<verse eid="MRK 6:45"/></para>
<para style="p"><verse number="46" style="v" sid="MRK 6:46"/>Baada ya kuwaaga wale watu, akaenda mlimani kuomba.<verse eid="MRK 6:46"/></para>
<para style="p"><verse number="47" style="v" sid="MRK 6:47"/>Ilipofika jioni, ile mashua ilikuwa imefika katikati ya bahari, na Yesu alikuwa peke yake katika nchi kavu.<verse eid="MRK 6:47"/></para>
<para style="p"><verse number="48" style="v" sid="MRK 6:48"/>Akawaona wanafunzi wake wanahangaika na kupiga makasia kwa nguvu, kwa sababu upepo ulikuwa wa mbisho. Wakati wa zamu ya nne ya usiku, Yesu akawaendea wanafunzi wake, akiwa anatembea juu ya maji. Alikuwa karibu kuwapita,<verse eid="MRK 6:48"/></para>
<para style="p"><verse number="49" style="v" sid="MRK 6:49"/>lakini walipomwona akitembea juu ya maji, wakadhani ni mzimu. Wakapiga yowe,<verse eid="MRK 6:49"/></para>
<para style="p"><verse number="50" style="v" sid="MRK 6:50"/>kwa sababu wote walipomwona waliogopa. Mara Yesu akasema nao, akawaambia, “Jipeni moyo! Ni mimi. Msiogope!”<verse eid="MRK 6:50"/></para>
<para style="p"><verse number="51" style="v" sid="MRK 6:51"/>Akapanda ndani ya mashua nao, na ule upepo ukakoma! Wakashangaa kabisa,<verse eid="MRK 6:51"/></para>
<para style="p"><verse number="52" style="v" sid="MRK 6:52"/>kwa kuwa walikuwa hawajaelewa kuhusu ile mikate. Mioyo yao ilikuwa migumu.<verse eid="MRK 6:52"/></para>
<para style="p"><verse number="53" style="v" sid="MRK 6:53"/>Walipokwisha kuvuka, wakafika nchi ya Genesareti, wakatia nanga.<verse eid="MRK 6:53"/></para>
<para style="p"><verse number="54" style="v" sid="MRK 6:54"/>Mara waliposhuka kutoka mashua yao, watu wakamtambua Yesu.<verse eid="MRK 6:54"/></para>
<para style="p"><verse number="55" style="v" sid="MRK 6:55"/>Wakaenda katika vijiji vyote upesi, wakawabeba wagonjwa kwenye mikeka ili kuwapeleka mahali popote waliposikia kuwa Yesu yupo.<verse eid="MRK 6:55"/></para>
<para style="p"><verse number="56" style="v" sid="MRK 6:56"/>Kila mahali Yesu alipokwenda, iwe vijijini, mijini au mashambani, watu waliwaweka wagonjwa wao masokoni. Wakamwomba awaruhusu hao wagonjwa waguse japo upindo wa vazi lake. Nao wote waliomgusa waliponywa.<verse eid="MRK 6:56"/></para>
<chapter eid="MRK 6"/>
<chapter number="7" style="c" sid="MRK 7"/>
<para style="p"><verse number="1" style="v" sid="MRK 7:1"/>Mafarisayo na baadhi ya walimu wa sheria waliokuwa wametoka Yerusalemu wakakusanyika mbele ya Yesu.<verse eid="MRK 7:1"/></para>
<para style="p"><verse number="2" style="v" sid="MRK 7:2"/>Wakawaona baadhi ya wanafunzi wake wakila chakula kwa mikono iliyo najisi, yaani, bila kunawa kama ilivyotakiwa na sheria ya dini ya Wayahudi.<verse eid="MRK 7:2"/></para>
<para style="p"><verse number="3" style="v" sid="MRK 7:3"/>(Kwa kuwa Mafarisayo na Wayahudi wote hawali chakula pasipo kunawa kwa kufuata desturi za wazee wao.<verse eid="MRK 7:3"/></para>
<para style="p"><verse number="4" style="v" sid="MRK 7:4"/>Wanapotoka sokoni hawawezi kula pasipo kunawa. Pia kuna desturi nyingine nyingi wanazofuata kama vile jinsi ya kuosha vikombe, vyungu na vyombo vya shaba.)<verse eid="MRK 7:4"/></para>
<para style="p"><verse number="5" style="v" sid="MRK 7:5"/>Kwa hiyo wale Mafarisayo na walimu wa sheria wakamuuliza Yesu, “Mbona wanafunzi wako hawafuati desturi za wazee, na badala yake wanakula kwa mikono najisi?”<verse eid="MRK 7:5"/></para>
<para style="p"><verse number="6" style="v" sid="MRK 7:6"/>Yesu akawajibu, “Nabii Isaya alisema ukweli alipotabiri juu yenu, ninyi wanafiki. Kama ilivyoandikwa: “ ‘Watu hawa huniheshimu kwa midomo yao, lakini mioyo yao iko mbali nami.<verse eid="MRK 7:6"/></para>
<para style="p"><verse number="7" style="v" sid="MRK 7:7"/>Huniabudu bure, nayo mafundisho yao ni maagizo ya wanadamu tu.’<verse eid="MRK 7:7"/></para>
<para style="p"><verse number="8" style="v" sid="MRK 7:8"/>Ninyi mmeziacha amri za Mungu na kushika desturi za watu.”<verse eid="MRK 7:8"/></para>
<para style="p"><verse number="9" style="v" sid="MRK 7:9"/>Naye akawaambia, “Ninyi mnayo njia nzuri ya kukataa amri za Mungu ili mpate kuyashika mapokeo yenu!<verse eid="MRK 7:9"/></para>
<para style="p"><verse number="10" style="v" sid="MRK 7:10"/>Kwa mfano, Mose alisema, ‘Waheshimu baba yako na mama yako,’ na, ‘Yeyote amtukanaye baba yake au mama yake, na auawe.’<verse eid="MRK 7:10"/></para>
<para style="p"><verse number="11" style="v" sid="MRK 7:11"/>Lakini ninyi mwafundisha kwamba mtu akimwambia baba yake au mama yake, ‘Kile ambacho ningeweza kukusaidia ni Korbani’ (yaani kimewekwa wakfu kwa Mungu),<verse eid="MRK 7:11"/></para>
<para style="p"><verse number="12" style="v" sid="MRK 7:12"/>basi hawajibiki tena kumsaidia baba yake au mama yake.<verse eid="MRK 7:12"/></para>
<para style="p"><verse number="13" style="v" sid="MRK 7:13"/>Kwa njia hiyo ninyi mnabatilisha neno la Mungu kwa mapokeo yenu mliyojiwekea. Nanyi mnafanya mambo mengi ya aina hiyo.”<verse eid="MRK 7:13"/></para>
<para style="p"><verse number="14" style="v" sid="MRK 7:14"/>Yesu akaita tena ule umati wa watu, akawaambia, “Nisikilizeni, kila mmoja wenu na mwelewe jambo hili.<verse eid="MRK 7:14"/></para>
<para style="p"><verse number="15" style="v" sid="MRK 7:15"/>Hakuna kitu kinachomwingia mtu kimtiacho unajisi, lakini kile kimtokacho ndicho kimtiacho unajisi. [<verse eid="MRK 7:15"/></para>
<para style="p"><verse number="16" style="v" sid="MRK 7:16"/>Kama mtu yeyote ana masikio ya kusikia na asikie.]”<verse eid="MRK 7:16"/></para>
<para style="p"><verse number="17" style="v" sid="MRK 7:17"/>Akiisha kuuacha ule umati wa watu na kuingia ndani, wanafunzi wake wakamuuliza maana ya mfano ule.<verse eid="MRK 7:17"/></para>
<para style="p"><verse number="18" style="v" sid="MRK 7:18"/>Akawajibu, “Je, hata nanyi hamwelewi? Je, hamfahamu kwamba kitu kimwingiacho mtu hakimtii unajisi?<verse eid="MRK 7:18"/></para>
<para style="p"><verse number="19" style="v" sid="MRK 7:19"/>Mtu akila kitu hakiingii moyoni mwake bali tumboni, na baadaye hutolewa nje ya mwili wake.” (Kwa kusema hivi, Yesu alivihalalisha vyakula vyote kuwa ni “safi.”)<verse eid="MRK 7:19"/></para>
<para style="p"><verse number="20" style="v" sid="MRK 7:20"/>Akaendelea kusema, “Kile kimtokacho mtu ndicho kimtiacho unajisi.<verse eid="MRK 7:20"/></para>
<para style="p"><verse number="21" style="v" sid="MRK 7:21"/>Kwa maana kutoka ndani ya moyo wa mtu hutoka mawazo mabaya, uasherati, wizi, uuaji, uzinzi,<verse eid="MRK 7:21"/></para>
<para style="p"><verse number="22" style="v" sid="MRK 7:22"/>tamaa mbaya, uovu, udanganyifu, ufisadi, wivu, matukano, kiburi na upumbavu.<verse eid="MRK 7:22"/></para>
<para style="p"><verse number="23" style="v" sid="MRK 7:23"/>Maovu haya yote hutoka ndani ya mtu, nayo ndiyo yamtiayo mtu unajisi.”<verse eid="MRK 7:23"/></para>
<para style="p"><verse number="24" style="v" sid="MRK 7:24"/>Ndipo Yesu akaondoka hapo akaenda sehemu za Tiro. Akaingia katika nyumba moja, naye hakutaka mtu yeyote ajue kwamba yuko humo. Lakini hakuweza kujificha.<verse eid="MRK 7:24"/></para>
<para style="p"><verse number="25" style="v" sid="MRK 7:25"/>Mara mwanamke mmoja, ambaye binti yake mdogo alikuwa na pepo mchafu, akaja na kumpigia magoti miguuni pake.<verse eid="MRK 7:25"/></para>
<para style="p"><verse number="26" style="v" sid="MRK 7:26"/>Basi huyo mwanamke alikuwa Myunani, aliyezaliwa Foinike ya Siria. Akamsihi Yesu amtoe binti yake huyo pepo mchafu.<verse eid="MRK 7:26"/></para>
<para style="p"><verse number="27" style="v" sid="MRK 7:27"/>Yesu akamwambia, “Waache watoto washibe kwanza, kwa maana si vyema kuchukua chakula cha watoto na kuwatupia mbwa.”<verse eid="MRK 7:27"/></para>
<para style="p"><verse number="28" style="v" sid="MRK 7:28"/>Lakini yule mwanamke akamjibu, “Bwana, hata mbwa walio chini ya meza hula makombo ya chakula cha watoto.”<verse eid="MRK 7:28"/></para>
<para style="p"><verse number="29" style="v" sid="MRK 7:29"/>Ndipo Yesu akamjibu, “Kwa sababu ya jibu lako, nenda zako nyumbani; yule pepo mchafu amemtoka binti yako.”<verse eid="MRK 7:29"/></para>
<para style="p"><verse number="30" style="v" sid="MRK 7:30"/>Akaenda zake nyumbani akamkuta binti yake amelala kitandani, yule pepo mchafu akiwa amemtoka.<verse eid="MRK 7:30"/></para>
<para style="p"><verse number="31" style="v" sid="MRK 7:31"/>Kisha Yesu akaondoka sehemu za Tiro, akapita katikati ya Sidoni, hadi Bahari ya Galilaya na kuingia eneo la Dekapoli.<verse eid="MRK 7:31"/></para>
<para style="p"><verse number="32" style="v" sid="MRK 7:32"/>Huko, watu wakamletea Yesu mtu mmoja kiziwi, ambaye pia alikuwa na kigugumizi, wakamwomba aweke mkono wake juu ya huyo mtu na amponye.<verse eid="MRK 7:32"/></para>
<para style="p"><verse number="33" style="v" sid="MRK 7:33"/>Baadaye Yesu akampeleka yule kiziwi kando mbali na watu, Yesu akatia vidole vyake masikioni mwa yule mtu. Kisha akatema mate na kuugusa ulimi wa yule mtu.<verse eid="MRK 7:33"/></para>
<para style="p"><verse number="34" style="v" sid="MRK 7:34"/>Ndipo Yesu akatazama mbinguni, akavuta hewa ndani kwa nguvu akamwambia, “Efatha!” (yaani, “Funguka!”)<verse eid="MRK 7:34"/></para>
<para style="p"><verse number="35" style="v" sid="MRK 7:35"/>Mara masikio yake yakafunguka na ulimi wake ukaachiliwa, akaanza kuongea sawasawa.<verse eid="MRK 7:35"/></para>
<para style="p"><verse number="36" style="v" sid="MRK 7:36"/>Yesu akawaamuru wasimwambie mtu yeyote habari hizi. Lakini kadiri alivyowazuia, ndivyo walivyozidi kutangaza kwa bidii.<verse eid="MRK 7:36"/></para>
<para style="p"><verse number="37" style="v" sid="MRK 7:37"/>Walistaajabu mno. Wakasema, “Amefanya mambo yote vizuri mno! Amewawezesha viziwi wasikie na bubu waseme!”<verse eid="MRK 7:37"/></para>
<chapter eid="MRK 7"/>
<chapter number="8" style="c" sid="MRK 8"/>
<para style="p"><verse number="1" style="v" sid="MRK 8:1"/>Katika siku hizo, umati mkubwa wa watu ulikusanyika tena. Kwa kuwa walikuwa hawana chakula, Yesu akawaita wanafunzi wake akawaambia,<verse eid="MRK 8:1"/></para>
<para style="p"><verse number="2" style="v" sid="MRK 8:2"/>“Ninauhurumia huu umati wa watu, kwa sababu sasa wamekuwa nami kwa muda wa siku tatu na hawana chakula.<verse eid="MRK 8:2"/></para>
<para style="p"><verse number="3" style="v" sid="MRK 8:3"/>Nikiwaaga waende nyumbani bila kula, watazimia njiani kwa sababu baadhi yao wametoka mbali.”<verse eid="MRK 8:3"/></para>
<para style="p"><verse number="4" style="v" sid="MRK 8:4"/>Wanafunzi wake wakamjibu, “Lakini hapa nyikani tutapata wapi mikate ya kutosha kuwalisha?”<verse eid="MRK 8:4"/></para>
<para style="p"><verse number="5" style="v" sid="MRK 8:5"/>Yesu akawauliza, “Mna mikate mingapi?” Wakajibu, “Tuna mikate saba.”<verse eid="MRK 8:5"/></para>
<para style="p"><verse number="6" style="v" sid="MRK 8:6"/>Akawaambia watu waketi chini. Akiisha kuichukua mikate saba na kushukuru, akaimega na kuwapa wanafunzi wake ili wawagawie watu. Wanafunzi wake wakafanya hivyo.<verse eid="MRK 8:6"/></para>
<para style="p"><verse number="7" style="v" sid="MRK 8:7"/>Walikuwa pia na visamaki vichache, Yesu akavibariki, akawaamuru wanafunzi wake wawagawie watu.<verse eid="MRK 8:7"/></para>
<para style="p"><verse number="8" style="v" sid="MRK 8:8"/>Wale watu walikula na kutosheka. Baadaye wanafunzi wakakusanya vipande vilivyosalia, wakajaza vikapu saba.<verse eid="MRK 8:8"/></para>
<para style="p"><verse number="9" style="v" sid="MRK 8:9"/>Watu waliokula walikuwa wapata 4,000. Akiisha kuwaaga,<verse eid="MRK 8:9"/></para>
<para style="p"><verse number="10" style="v" sid="MRK 8:10"/>aliingia kwenye mashua pamoja na wanafunzi wake, akaenda sehemu za Dalmanutha.<verse eid="MRK 8:10"/></para>
<para style="p"><verse number="11" style="v" sid="MRK 8:11"/>Mafarisayo wakaja, wakaanza kumhoji Yesu. Ili kumtega, wakamwomba awaonyeshe ishara kutoka mbinguni.<verse eid="MRK 8:11"/></para>
<para style="p"><verse number="12" style="v" sid="MRK 8:12"/>Akahuzunika moyoni, akawaambia, “Kwa nini kizazi hiki kinataka ishara? Amin nawaambieni, hakitapewa ishara yoyote.”<verse eid="MRK 8:12"/></para>
<para style="p"><verse number="13" style="v" sid="MRK 8:13"/>Kisha akawaacha, akarudi kwenye mashua, akavuka hadi ngʼambo.<verse eid="MRK 8:13"/></para>
<para style="p"><verse number="14" style="v" sid="MRK 8:14"/>Wanafunzi walikuwa wamesahau kuchukua mikate ya kutosha. Walikuwa na mkate mmoja tu kwenye mashua.<verse eid="MRK 8:14"/></para>
<para style="p"><verse number="15" style="v" sid="MRK 8:15"/>Yesu akawaonya: “Jihadharini na chachu ya Mafarisayo na ya Herode.”<verse eid="MRK 8:15"/></para>
<para style="p"><verse number="16" style="v" sid="MRK 8:16"/>Wakajadiliana wao kwa wao, na kusema, “Anasema hivi kwa sababu hatukuleta mikate.”<verse eid="MRK 8:16"/></para>
<para style="p"><verse number="17" style="v" sid="MRK 8:17"/>Yesu, akifahamu majadiliano yao, akawauliza: “Mbona mnajadiliana kuhusu kutokuwa na mikate? Je, bado hamtambui wala hamwelewi? Je, mbona mioyo yenu ni migumu kiasi hicho?<verse eid="MRK 8:17"/></para>
<para style="p"><verse number="18" style="v" sid="MRK 8:18"/>Je, mna macho lakini mnashindwa kuona, na mna masikio lakini mnashindwa kusikia? Je, hamkumbuki?<verse eid="MRK 8:18"/></para>
<para style="p"><verse number="19" style="v" sid="MRK 8:19"/>Nilipoimega ile mikate mitano kuwalisha watu 5,000, mlikusanya vikapu vingapi vilivyojaa vya masazo?” Wakamjibu, “Kumi na viwili.”<verse eid="MRK 8:19"/></para>
<para style="p"><verse number="20" style="v" sid="MRK 8:20"/>“Je, nilipoimega ile mikate saba kuwalisha watu 4,000, mlikusanya vikapu vingapi vilivyojaa vya masazo?” Wakamjibu, “Saba.”<verse eid="MRK 8:20"/></para>
<para style="p"><verse number="21" style="v" sid="MRK 8:21"/>Ndipo akawauliza, “Je, bado hamwelewi?”<verse eid="MRK 8:21"/></para>
<para style="p"><verse number="22" style="v" sid="MRK 8:22"/>Wakafika Bethsaida na baadhi ya watu wakamleta mtu mmoja kipofu wakamsihi Yesu amguse.<verse eid="MRK 8:22"/></para>
<para style="p"><verse number="23" style="v" sid="MRK 8:23"/>Yesu akamshika mkono huyo kipofu akampeleka nje ya kijiji. Baada ya kuyatemea mate macho ya yule kipofu na kumwekea mikono, Yesu akamuuliza, “Unaona chochote?”<verse eid="MRK 8:23"/></para>
<para style="p"><verse number="24" style="v" sid="MRK 8:24"/>Yule kipofu akaangalia, akasema, “Ninaona watu, wanaonekana kama miti inayotembea.”<verse eid="MRK 8:24"/></para>
<para style="p"><verse number="25" style="v" sid="MRK 8:25"/>Yesu akamwekea tena mikono machoni. Kisha macho yake yakafunguka, kuona kwake kukarejea naye akaona kila kitu dhahiri.<verse eid="MRK 8:25"/></para>
<para style="p"><verse number="26" style="v" sid="MRK 8:26"/>Yesu akamuaga aende nyumbani kwake, akimwambia, “Hata kijijini usiingie.”<verse eid="MRK 8:26"/></para>
<para style="p"><verse number="27" style="v" sid="MRK 8:27"/>Yesu na wanafunzi wake wakaondoka kwenda katika vijiji vya Kaisaria-Filipi. Walipokuwa njiani, Yesu akawauliza, “Watu husema mimi ni nani?”<verse eid="MRK 8:27"/></para>
<para style="p"><verse number="28" style="v" sid="MRK 8:28"/>Wakamjibu, “Baadhi husema wewe ni Yohana Mbatizaji, wengine husema ni Eliya, na bado wengine husema wewe ni mmojawapo wa manabii.”<verse eid="MRK 8:28"/></para>
<para style="p"><verse number="29" style="v" sid="MRK 8:29"/>Akawauliza, “Je, ninyi mnasema mimi ni nani?” Petro akajibu, “Wewe ndiwe Kristo.”<verse eid="MRK 8:29"/></para>
<para style="p"><verse number="30" style="v" sid="MRK 8:30"/>Yesu akawaonya wasimwambie mtu yeyote habari zake.<verse eid="MRK 8:30"/></para>
<para style="p"><verse number="31" style="v" sid="MRK 8:31"/>Ndipo akaanza kuwafundisha wanafunzi wake kuwa Mwana wa Adamu lazima atapata mateso mengi na kukataliwa na wazee, viongozi wa makuhani, na walimu wa sheria, na kwamba itampasa auawe lakini baada ya siku tatu afufuke.<verse eid="MRK 8:31"/></para>
<para style="p"><verse number="32" style="v" sid="MRK 8:32"/>Aliyasema haya waziwazi, ndipo Petro akamchukua kando na akaanza kumkemea.<verse eid="MRK 8:32"/></para>
<para style="p"><verse number="33" style="v" sid="MRK 8:33"/>Lakini Yesu alipogeuka na kuwaangalia wanafunzi wake, akamkemea Petro. Akasema, “Rudi nyuma yangu, Shetani! Moyo wako hauwazi yaliyo ya Mungu, bali ya wanadamu.”<verse eid="MRK 8:33"/></para>
<para style="p"><verse number="34" style="v" sid="MRK 8:34"/>Ndipo akauita ule umati wa watu pamoja na wanafunzi wake, akasema, “Mtu yeyote akitaka kunifuata, ni lazima ajikane mwenyewe, auchukue msalaba wake, anifuate.<verse eid="MRK 8:34"/></para>
<para style="p"><verse number="35" style="v" sid="MRK 8:35"/>Kwa maana yeyote anayetaka kuyaokoa maisha yake atayapoteza, lakini yeyote atakayeyapoteza maisha yake kwa ajili yangu na kwa ajili ya Injili atayaokoa.<verse eid="MRK 8:35"/></para>
<para style="p"><verse number="36" style="v" sid="MRK 8:36"/>Je, itamfaidi nini mtu kuupata ulimwengu wote, lakini akayapoteza maisha yake?<verse eid="MRK 8:36"/></para>
<para style="p"><verse number="37" style="v" sid="MRK 8:37"/>Au mtu atatoa nini badala ya nafsi yake?<verse eid="MRK 8:37"/></para>
<para style="p"><verse number="38" style="v" sid="MRK 8:38"/>Mtu yeyote akinionea aibu mimi na maneno yangu katika kizazi hiki cha uzinzi na dhambi, Mwana wa Adamu naye atamwonea aibu wakati atakapokuja katika utukufu wa Baba yake pamoja na malaika watakatifu.”<verse eid="MRK 8:38"/></para>
<chapter eid="MRK 8"/>
<chapter number="9" style="c" sid="MRK 9"/>
<para style="p"><verse number="1" style="v" sid="MRK 9:1"/>Yesu akaendelea kuwaambia, “Amin, nawaambia, kuna watu waliosimama hapa ambao hawataonja mauti kabla ya kuuona Ufalme wa Mungu ukija kwa nguvu.”<verse eid="MRK 9:1"/></para>
<para style="p"><verse number="2" style="v" sid="MRK 9:2"/>Baada ya siku sita, Yesu akawachukua Petro, Yakobo na Yohana, akawapeleka juu ya mlima mrefu, mahali walipokuwa faraghani. Huko, Yesu akageuka sura mbele yao.<verse eid="MRK 9:2"/></para>
<para style="p"><verse number="3" style="v" sid="MRK 9:3"/>Mavazi yake yakawa na weupe wa kuzima macho, meupe kuliko ambavyo mtu yeyote duniani angaliweza kuyangʼarisha.<verse eid="MRK 9:3"/></para>
<para style="p"><verse number="4" style="v" sid="MRK 9:4"/>Mose na Eliya wakawatokea, wakawa wanazungumza na Yesu.<verse eid="MRK 9:4"/></para>
<para style="p"><verse number="5" style="v" sid="MRK 9:5"/>Petro akamwambia Yesu, “Rabi, ni vyema sisi tukae hapa. Turuhusu tujenge vibanda vitatu: kimoja chako, kingine cha Mose na kingine cha Eliya.”<verse eid="MRK 9:5"/></para>
<para style="p"><verse number="6" style="v" sid="MRK 9:6"/>Petro hakujua aseme nini kwa maana yeye na wenzake walikuwa wameogopa sana.<verse eid="MRK 9:6"/></para>
<para style="p"><verse number="7" style="v" sid="MRK 9:7"/>Ndipo pakatokea wingu, likawafunika, nayo sauti kutoka lile wingu ikasema, “Huyu ni Mwanangu mpendwa. Msikieni yeye.”<verse eid="MRK 9:7"/></para>
<para style="p"><verse number="8" style="v" sid="MRK 9:8"/>Mara walipotazama huku na huku, hawakuona tena mtu mwingine yeyote pamoja nao isipokuwa Yesu.<verse eid="MRK 9:8"/></para>
<para style="p"><verse number="9" style="v" sid="MRK 9:9"/>Walipokuwa wakishuka kutoka mlimani, Yesu akawakataza wasimwambie mtu yeyote mambo waliyoona, mpaka Mwana wa Adamu atakapokuwa amefufuka kutoka kwa wafu.<verse eid="MRK 9:9"/></para>
<para style="p"><verse number="10" style="v" sid="MRK 9:10"/>Wakalihifadhi jambo hilo wao wenyewe, lakini wakawa wanajiuliza, “Huku kufufuka kwa wafu maana yake nini?”<verse eid="MRK 9:10"/></para>
<para style="p"><verse number="11" style="v" sid="MRK 9:11"/>Wakamuuliza, “Kwa nini walimu wa sheria husema kwamba ni lazima Eliya aje kwanza?”<verse eid="MRK 9:11"/></para>
<para style="p"><verse number="12" style="v" sid="MRK 9:12"/>Yesu akawajibu, “Ni kweli, Eliya yuaja kwanza ili kutengeneza mambo yote. Mbona basi imeandikwa kwamba Mwana wa Adamu ni lazima ateseke sana na kudharauliwa?<verse eid="MRK 9:12"/></para>
<para style="p"><verse number="13" style="v" sid="MRK 9:13"/>Lakini ninawaambia, Eliya amekwisha kuja, nao wakamtendea walivyopenda, kama ilivyoandikwa kumhusu yeye.”<verse eid="MRK 9:13"/></para>
<para style="p"><verse number="14" style="v" sid="MRK 9:14"/>Walipowafikia wale wanafunzi wengine, wakawakuta wamezungukwa na umati mkubwa wa watu na baadhi ya walimu wa sheria wakibishana nao.<verse eid="MRK 9:14"/></para>
<para style="p"><verse number="15" style="v" sid="MRK 9:15"/>Mara wale watu walipomwona Yesu, wakastaajabu sana, wakamkimbilia ili kumsalimu.<verse eid="MRK 9:15"/></para>
<para style="p"><verse number="16" style="v" sid="MRK 9:16"/>Akawauliza wanafunzi wake, “Mnabishana nao kuhusu nini?”<verse eid="MRK 9:16"/></para>
<para style="p"><verse number="17" style="v" sid="MRK 9:17"/>Mtu mmoja miongoni mwa ule umati wa watu akajibu, “Mwalimu, nilimleta kwako mwanangu ambaye ana pepo mchafu anayemfanya asiweze kuongea.<verse eid="MRK 9:17"/></para>
<para style="p"><verse number="18" style="v" sid="MRK 9:18"/>Kila mara huyo pepo mchafu ampagaapo mwanangu, humwangusha chini na kumfanya atokwe povu mdomoni na kusaga meno, kisha mwili wake hukauka. Niliwaomba wanafunzi wako wamtoe huyo pepo mchafu, lakini hawakuweza.”<verse eid="MRK 9:18"/></para>
<para style="p"><verse number="19" style="v" sid="MRK 9:19"/>Yesu akawaambia, “Enyi kizazi kisicho na imani! Nitakuwa pamoja nanyi mpaka lini? Nitawavumilia mpaka lini? Mleteni mvulana kwangu.”<verse eid="MRK 9:19"/></para>
<para style="p"><verse number="20" style="v" sid="MRK 9:20"/>Nao wakamleta yule mvulana. Yule pepo mchafu alipomwona Yesu, mara akamtia yule mvulana kifafa, akaanguka, akagaagaa chini huku akitokwa na povu kinywani.<verse eid="MRK 9:20"/></para>
<para style="p"><verse number="21" style="v" sid="MRK 9:21"/>Yesu akamuuliza baba yake, “Mwanao amekuwa katika hali hii tangu lini?” Akamjibu, “Tangu utoto wake.<verse eid="MRK 9:21"/></para>
<para style="p"><verse number="22" style="v" sid="MRK 9:22"/>Mara kwa mara huyo pepo mchafu amekuwa akimwangusha kwenye moto au kwenye maji ili kumwangamiza. Lakini kama unaweza kufanya jambo lolote, tafadhali tuhurumie utusaidie.”<verse eid="MRK 9:22"/></para>
<para style="p"><verse number="23" style="v" sid="MRK 9:23"/>Yesu akamwambia, “Kama ukiweza kuamini, yote yawezekana kwake yeye aaminiye.”<verse eid="MRK 9:23"/></para>
<para style="p"><verse number="24" style="v" sid="MRK 9:24"/>Mara baba yake yule mvulana akapiga kelele akisema, “Ninaamini. Nisaidie kutokuamini kwangu!”<verse eid="MRK 9:24"/></para>
<para style="p"><verse number="25" style="v" sid="MRK 9:25"/>Yesu alipoona kwamba umati wa watu unakusanyika pamoja mbio, akamkemea yule pepo mchafu, akimwambia, “Wewe pepo bubu na kiziwi, nakuamuru umtoke, wala usimwingie tena!”<verse eid="MRK 9:25"/></para>
<para style="p"><verse number="26" style="v" sid="MRK 9:26"/>Yule pepo mchafu akiisha kupiga kelele, akamtia kifafa kwa nguvu, na akamtoka. Yule mvulana alikuwa kama maiti, hivyo watu wengi wakasema, “Amekufa.”<verse eid="MRK 9:26"/></para>
<para style="p"><verse number="27" style="v" sid="MRK 9:27"/>Lakini Yesu akamshika mkono, akamwinua, naye akasimama.<verse eid="MRK 9:27"/></para>
<para style="p"><verse number="28" style="v" sid="MRK 9:28"/>Baada ya Yesu kuingia ndani ya nyumba, wanafunzi wake wakamuuliza wakiwa peke yao, “Mbona sisi hatukuweza kumtoa huyo pepo mchafu?”<verse eid="MRK 9:28"/></para>
<para style="p"><verse number="29" style="v" sid="MRK 9:29"/>Yesu akawajibu, “Hali hii haiwezi kutoka isipokuwa kwa kuomba na kufunga.”<verse eid="MRK 9:29"/></para>
<para style="p"><verse number="30" style="v" sid="MRK 9:30"/>Wakaondoka huko, wakapitia Galilaya. Yesu hakutaka mtu yeyote afahamu mahali walipo,<verse eid="MRK 9:30"/></para>
<para style="p"><verse number="31" style="v" sid="MRK 9:31"/>kwa maana alikuwa anawafundisha wanafunzi wake. Akawaambia, “Mwana wa Adamu atasalitiwa na kutiwa mikononi mwa watu. Nao watamuua, lakini siku tatu baada ya kuuawa atafufuka.”<verse eid="MRK 9:31"/></para>
<para style="p"><verse number="32" style="v" sid="MRK 9:32"/>Lakini wao hawakuelewa kile alimaanisha, nao waliogopa kumuuliza maana yake.<verse eid="MRK 9:32"/></para>
<para style="p"><verse number="33" style="v" sid="MRK 9:33"/>Basi wakafika Kapernaumu na baada ya kuingia nyumbani akawauliza, “Mlikuwa mnabishana nini kule njiani?”<verse eid="MRK 9:33"/></para>
<para style="p"><verse number="34" style="v" sid="MRK 9:34"/>Lakini hawakumjibu, kwa sababu njiani walikuwa wakibishana kuhusu nani miongoni mwao alikuwa mkuu zaidi ya wote.<verse eid="MRK 9:34"/></para>
<para style="p"><verse number="35" style="v" sid="MRK 9:35"/>Akaketi chini, akawaita wote kumi na wawili, akawaambia: “Kama mtu yeyote akitaka kuwa wa kwanza, hana budi kuwa wa mwisho na mtumishi wa wote.”<verse eid="MRK 9:35"/></para>
<para style="p"><verse number="36" style="v" sid="MRK 9:36"/>Kisha akamchukua mtoto mdogo, akamsimamisha katikati yao. Akamkumbatia, akawaambia,<verse eid="MRK 9:36"/></para>
<para style="p"><verse number="37" style="v" sid="MRK 9:37"/>“Mtu yeyote amkaribishaye mmoja wa hawa watoto wadogo kwa Jina langu, anikaribisha mimi. Naye anikaribishaye mimi, amkaribisha Baba yangu aliyenituma.”<verse eid="MRK 9:37"/></para>
<para style="p"><verse number="38" style="v" sid="MRK 9:38"/>Yohana akamwambia, “Mwalimu, tumemwona mtu akitoa pepo wachafu kwa jina lako, nasi tukamkataza, kwa sababu yeye si mmoja wetu.”<verse eid="MRK 9:38"/></para>
<para style="p"><verse number="39" style="v" sid="MRK 9:39"/>Yesu akasema, “Msimkataze, kwa kuwa hakuna yeyote atendaye miujiza kwa Jina langu ambaye baada ya kitambo kidogo aweza kunena lolote baya dhidi yangu.<verse eid="MRK 9:39"/></para>
<para style="p"><verse number="40" style="v" sid="MRK 9:40"/>Kwa maana yeyote asiye kinyume chetu, yuko upande wetu.<verse eid="MRK 9:40"/></para>
<para style="p"><verse number="41" style="v" sid="MRK 9:41"/>Amin, nawaambia, yeyote awapaye ninyi kikombe cha maji kwa Jina langu kwa sababu ninyi ni mali ya Kristo, hakika hataikosa thawabu yake.”<verse eid="MRK 9:41"/></para>
<para style="p"><verse number="42" style="v" sid="MRK 9:42"/>“Kama mtu yeyote akimsababisha mmojawapo wa wadogo hawa wanaoniamini kutenda dhambi, ingekuwa bora kwake afungiwe jiwe kubwa la kusagia shingoni mwake, na kutoswa baharini.<verse eid="MRK 9:42"/></para>
<para style="p"><verse number="43" style="v" sid="MRK 9:43"/>Kama mkono wako ukikusababisha kutenda dhambi, ukate. Ni afadhali kwako kuingia katika uzima ukiwa na mkono mmoja, kuliko kuwa na mikono miwili lakini ukaingia jehanamu, mahali ambako moto hauzimiki. [<verse eid="MRK 9:43"/></para>
<para style="p"><verse number="44" style="v" sid="MRK 9:44"/>Mahali ambako funza wake hawafi wala moto wake hauzimiki.]<verse eid="MRK 9:44"/></para>
<para style="p"><verse number="45" style="v" sid="MRK 9:45"/>Kama mguu wako ukikusababisha kutenda dhambi, ukate. Ni afadhali kwako kuingia katika uzima ukiwa kiwete, kuliko kuwa na miguu miwili lakini ukaingia jehanamu. [<verse eid="MRK 9:45"/></para>
<para style="p"><verse number="46" style="v" sid="MRK 9:46"/>Mahali ambako funza wake hawafi wala moto hauzimiki.]<verse eid="MRK 9:46"/></para>
<para style="p"><verse number="47" style="v" sid="MRK 9:47"/>Nalo jicho lako likikusababisha kutenda dhambi, lingʼoe. Ni afadhali kwako kuingia katika Ufalme wa Mungu ukiwa na jicho moja, kuliko kuwa na macho mawili lakini ukatupwa jehanamu,<verse eid="MRK 9:47"/></para>
<para style="p"><verse number="48" style="v" sid="MRK 9:48"/>mahali ambako “ ‘funza wake hawafi, wala moto wake hauzimiki.’<verse eid="MRK 9:48"/></para>
<para style="p"><verse number="49" style="v" sid="MRK 9:49"/>Kila mmoja atatiwa chumvi kwa moto.<verse eid="MRK 9:49"/></para>
<para style="p"><verse number="50" style="v" sid="MRK 9:50"/>“Chumvi ni nzuri, lakini ikipoteza ladha yake utaifanyaje ili iweze kukolea tena? Mwe na chumvi ndani yenu, mkaishi kwa amani, kila mmoja na mwenzake.”<verse eid="MRK 9:50"/></para>
<chapter eid="MRK 9"/>
<chapter number="10" style="c" sid="MRK 10"/>
<para style="p"><verse number="1" style="v" sid="MRK 10:1"/>Yesu akaondoka huko, akavuka Mto Yordani, akaenda sehemu za Uyahudi. Umati mkubwa wa watu ukaenda kwake tena, naye kama ilivyokuwa desturi yake, akawafundisha.<verse eid="MRK 10:1"/></para>
<para style="p"><verse number="2" style="v" sid="MRK 10:2"/>Baadhi ya Mafarisayo wakaja ili kumjaribu kwa kumuuliza, “Je, ni halali mtu kumwacha mke wake?”<verse eid="MRK 10:2"/></para>
<para style="p"><verse number="3" style="v" sid="MRK 10:3"/>Yesu akawajibu, “Je, Mose aliwaamuru nini?”<verse eid="MRK 10:3"/></para>
<para style="p"><verse number="4" style="v" sid="MRK 10:4"/>Wakajibu, “Mose aliruhusu kwamba mume anaweza kumwandikia mkewe hati ya talaka na kumwacha.”<verse eid="MRK 10:4"/></para>
<para style="p"><verse number="5" style="v" sid="MRK 10:5"/>Yesu akawaambia, “Mose aliwaandikia sheria hiyo kwa sababu ya ugumu wa mioyo yenu.<verse eid="MRK 10:5"/></para>
<para style="p"><verse number="6" style="v" sid="MRK 10:6"/>Lakini tangu mwanzo wa uumbaji, ‘Mungu aliwaumba mwanaume na mwanamke.<verse eid="MRK 10:6"/></para>
<para style="p"><verse number="7" style="v" sid="MRK 10:7"/>Kwa sababu hii mwanaume atamwacha baba yake na mama yake na kuambatana na mkewe, na hao wawili watakuwa mwili mmoja.’<verse eid="MRK 10:7"/></para>
<para style="p"><verse number="8" style="v" sid="MRK 10:8"/>Kwa hiyo hawatakuwa wawili tena, bali mwili mmoja.<verse eid="MRK 10:8"/></para>
<para style="p"><verse number="9" style="v" sid="MRK 10:9"/>Basi, alichokiunganisha Mungu, mwanadamu asikitenganishe.”<verse eid="MRK 10:9"/></para>
<para style="p"><verse number="10" style="v" sid="MRK 10:10"/>Walipokuwa tena ndani ya nyumba, wanafunzi wake wakamuuliza kuhusu jambo hili.<verse eid="MRK 10:10"/></para>
<para style="p"><verse number="11" style="v" sid="MRK 10:11"/>Akawajibu, “Mtu yeyote amwachaye mkewe na kuoa mke mwingine, anazini naye.<verse eid="MRK 10:11"/></para>
<para style="p"><verse number="12" style="v" sid="MRK 10:12"/>Naye mwanamke amwachaye mumewe na kuolewa na mume mwingine, anazini.”<verse eid="MRK 10:12"/></para>
<para style="p"><verse number="13" style="v" sid="MRK 10:13"/>Watu walikuwa wakimletea Yesu watoto wadogo ili awaguse, lakini wanafunzi wake wakawakemea.<verse eid="MRK 10:13"/></para>
<para style="p"><verse number="14" style="v" sid="MRK 10:14"/>Yesu alipoona yaliyokuwa yakitukia, akachukizwa. Akawaambia wanafunzi wake, “Waacheni watoto wadogo waje kwangu, wala msiwazuie, kwa maana Ufalme wa Mungu ni wa wale walio kama hawa.<verse eid="MRK 10:14"/></para>
<para style="p"><verse number="15" style="v" sid="MRK 10:15"/>Amin, nawaambia, mtu yeyote asiyeupokea Ufalme wa Mungu kama mtoto mdogo, hatauingia kamwe.”<verse eid="MRK 10:15"/></para>
<para style="p"><verse number="16" style="v" sid="MRK 10:16"/>Akawachukua watoto mikononi mwake, akawakumbatia, akaweka mikono yake juu yao, akawabariki.<verse eid="MRK 10:16"/></para>
<para style="p"><verse number="17" style="v" sid="MRK 10:17"/>Yesu alipokuwa anaondoka, mtu mmoja akamkimbilia, akapiga magoti mbele yake, akamuuliza, “Mwalimu mwema, nifanye nini ili niurithi uzima wa milele?”<verse eid="MRK 10:17"/></para>
<para style="p"><verse number="18" style="v" sid="MRK 10:18"/>Yesu akamwambia, “Mbona unaniita mwema? Hakuna yeyote aliye mwema ila Mungu peke yake.<verse eid="MRK 10:18"/></para>
<para style="p"><verse number="19" style="v" sid="MRK 10:19"/>Unazijua amri: ‘Usiue, usizini, usiibe, usishuhudie uongo, usidanganye, waheshimu baba yako na mama yako.’ ”<verse eid="MRK 10:19"/></para>
<para style="p"><verse number="20" style="v" sid="MRK 10:20"/>Akamjibu, “Mwalimu, amri hizi zote nimezishika tangu nikiwa mtoto.”<verse eid="MRK 10:20"/></para>
<para style="p"><verse number="21" style="v" sid="MRK 10:21"/>Yesu akamtazama na kumpenda, akamwambia, “Umepungukiwa na kitu kimoja. Nenda ukauze kila kitu ulicho nacho uwape maskini hizo fedha, nawe utakuwa na hazina mbinguni. Kisha njoo, unifuate.”<verse eid="MRK 10:21"/></para>
<para style="p"><verse number="22" style="v" sid="MRK 10:22"/>Yule mtu aliposikia hayo, akasikitika sana. Akaondoka kwa huzuni kwa sababu alikuwa na mali nyingi.<verse eid="MRK 10:22"/></para>
<para style="p"><verse number="23" style="v" sid="MRK 10:23"/>Yesu akatazama pande zote, akawaambia wanafunzi wake, “Itakuwa vigumu sana kwa wenye mali kuingia katika Ufalme wa Mungu!”<verse eid="MRK 10:23"/></para>
<para style="p"><verse number="24" style="v" sid="MRK 10:24"/>Wanafunzi wake wakashangazwa sana na maneno hayo. Lakini Yesu akawaambia tena, “Wanangu, tazama jinsi ilivyo vigumu kwa wale wanaotumainia mali kuingia katika Ufalme wa Mungu.<verse eid="MRK 10:24"/></para>
<para style="p"><verse number="25" style="v" sid="MRK 10:25"/>Ni rahisi zaidi kwa ngamia kupita kwenye tundu la sindano kuliko mtu tajiri kuingia katika Ufalme wa Mungu.”<verse eid="MRK 10:25"/></para>
<para style="p"><verse number="26" style="v" sid="MRK 10:26"/>Wanafunzi wake wakashangaa sana. Wakaulizana wao kwa wao, “Ni nani basi awezaye kuokoka?”<verse eid="MRK 10:26"/></para>
<para style="p"><verse number="27" style="v" sid="MRK 10:27"/>Yesu akawatazama, akawaambia, “Kwa mwanadamu jambo hili haliwezekani, lakini kwa Mungu sivyo. Mambo yote yanawezekana kwa Mungu.”<verse eid="MRK 10:27"/></para>
<para style="p"><verse number="28" style="v" sid="MRK 10:28"/>Ndipo Petro akamjibu, “Tazama, tumeacha kila kitu na kukufuata wewe!”<verse eid="MRK 10:28"/></para>
<para style="p"><verse number="29" style="v" sid="MRK 10:29"/>Yesu akasema, “Amin, nawaambia, hakuna mtu yeyote aliyeacha nyumba, ndugu wa kiume au wa kike, au mama au baba, au watoto au mashamba kwa ajili yangu na kwa ajili ya Injili,<verse eid="MRK 10:29"/></para>
<para style="p"><verse number="30" style="v" sid="MRK 10:30"/>ambaye hatalipwa mara mia katika ulimwengu huu: nyumba, ndugu wa kiume na wa kike, mama na baba na watoto, mashamba pamoja na mateso, kisha uzima wa milele katika ulimwengu ujao.<verse eid="MRK 10:30"/></para>
<para style="p"><verse number="31" style="v" sid="MRK 10:31"/>Lakini wengi walio wa kwanza watakuwa wa mwisho, na wa mwisho watakuwa wa kwanza.”<verse eid="MRK 10:31"/></para>
<para style="p"><verse number="32" style="v" sid="MRK 10:32"/>Walikuwa njiani wakipanda kwenda Yerusalemu, na Yesu alikuwa ametangulia. Wanafunzi wake walishangaa, nao watu waliowafuata walijawa na hofu. Yesu akawachukua tena wale wanafunzi wake kumi na wawili kando na kuwaambia yatakayompata.<verse eid="MRK 10:32"/></para>
<para style="p"><verse number="33" style="v" sid="MRK 10:33"/>Akasema, “Tunapanda kwenda Yerusalemu, na Mwana wa Adamu atasalitiwa kwa viongozi wa makuhani na walimu wa sheria. Wao watamhukumu kifo na kumtia mikononi mwa watu wa Mataifa,<verse eid="MRK 10:33"/></para>
<para style="p"><verse number="34" style="v" sid="MRK 10:34"/>ambao watamdhihaki na kumtemea mate, watampiga na kumuua. Siku tatu baadaye atafufuka.”<verse eid="MRK 10:34"/></para>
<para style="p"><verse number="35" style="v" sid="MRK 10:35"/>Kisha Yakobo na Yohana, wana wa Zebedayo, wakaja kwake na kumwambia, “Mwalimu, tunataka utufanyie lolote tutakalokuomba.”<verse eid="MRK 10:35"/></para>
<para style="p"><verse number="36" style="v" sid="MRK 10:36"/>Naye akawaambia, “Je, mwataka niwafanyie jambo gani?”<verse eid="MRK 10:36"/></para>
<para style="p"><verse number="37" style="v" sid="MRK 10:37"/>Wakamwambia, “Tupe kukaa mmoja upande wako wa kuume na mwingine upande wako wa kushoto katika utukufu wako.”<verse eid="MRK 10:37"/></para>
<para style="p"><verse number="38" style="v" sid="MRK 10:38"/>Lakini Yesu akawaambia, “Ninyi hamjui mnaloliomba. Je, mnaweza kukinywea kikombe ninyweacho mimi, au kubatizwa ubatizo nibatizwao mimi?”<verse eid="MRK 10:38"/></para>
<para style="p"><verse number="39" style="v" sid="MRK 10:39"/>Wakajibu, “Tunaweza.” Kisha Yesu akawaambia, “Kikombe nikinyweacho mtakinywea na ubatizo nibatizwao mtabatizwa,<verse eid="MRK 10:39"/></para>
<para style="p"><verse number="40" style="v" sid="MRK 10:40"/>lakini kuketi mkono wangu wa kuume au wa kushoto si juu yangu mimi kuwapa. Nafasi hizi ni kwa ajili ya wale walioandaliwa.”<verse eid="MRK 10:40"/></para>
<para style="p"><verse number="41" style="v" sid="MRK 10:41"/>Wale wanafunzi wengine kumi waliposikia hayo, wakaanza kuwakasirikia Yakobo na Yohana.<verse eid="MRK 10:41"/></para>
<para style="p"><verse number="42" style="v" sid="MRK 10:42"/>Lakini Yesu akawaita wote pamoja na kuwaambia, “Mnafahamu kuwa wale wanaodhaniwa kuwa watawala wa watu wa Mataifa huwatawala watu kwa nguvu, nao wenye vyeo huonyesha mamlaka yao.<verse eid="MRK 10:42"/></para>
<para style="p"><verse number="43" style="v" sid="MRK 10:43"/>Lakini isiwe hivyo kwenu. Badala yake, yeyote anayetaka kuwa mkuu miongoni mwenu hana budi kuwa mtumishi wenu,<verse eid="MRK 10:43"/></para>
<para style="p"><verse number="44" style="v" sid="MRK 10:44"/>na yeyote anayetaka kuwa wa kwanza, hana budi kuwa mtumwa wa wote.<verse eid="MRK 10:44"/></para>
<para style="p"><verse number="45" style="v" sid="MRK 10:45"/>Kwa kuwa hata Mwana wa Adamu hakuja ili kutumikiwa, bali kutumika na kuutoa uhai wake uwe fidia kwa ajili ya wengi.”<verse eid="MRK 10:45"/></para>
<para style="p"><verse number="46" style="v" sid="MRK 10:46"/>Kisha wakafika Yeriko. Yesu alipokuwa akiondoka mjini na wanafunzi wake pamoja na umati mkubwa wa watu, kipofu mmoja, jina lake Bartimayo, mwana wa Timayo, alikuwa ameketi kando ya njia akiomba msaada.<verse eid="MRK 10:46"/></para>
<para style="p"><verse number="47" style="v" sid="MRK 10:47"/>Aliposikia kuwa ni Yesu wa Nazareti aliyekuwa anapita, akaanza kupaza sauti akisema, “Yesu, Mwana wa Daudi, nihurumie!”<verse eid="MRK 10:47"/></para>
<para style="p"><verse number="48" style="v" sid="MRK 10:48"/>Watu wengi wakamkemea, wakamwambia akae kimya, lakini yeye akazidi kupaza sauti, akisema, “Mwana wa Daudi, nihurumie!”<verse eid="MRK 10:48"/></para>
<para style="p"><verse number="49" style="v" sid="MRK 10:49"/>Yesu akasimama na kusema, “Mwiteni.” Hivyo wakamwita yule mtu kipofu, wakamwambia, “Jipe moyo! Inuka, anakuita.”<verse eid="MRK 10:49"/></para>
<para style="p"><verse number="50" style="v" sid="MRK 10:50"/>Akiwa analivua lile joho lake, alisimama na kumwendea Yesu.<verse eid="MRK 10:50"/></para>
<para style="p"><verse number="51" style="v" sid="MRK 10:51"/>Yesu akamuuliza, “Unataka nikufanyie nini?” Yule kipofu akajibu, “Mwalimu, nataka kuona.”<verse eid="MRK 10:51"/></para>
<para style="p"><verse number="52" style="v" sid="MRK 10:52"/>Yesu akamwambia, “Nenda zako, imani yako imekuponya.” Mara akapata kuona, akamfuata Yesu njiani.<verse eid="MRK 10:52"/></para>
<chapter eid="MRK 10"/>
<chapter number="11" style="c" sid="MRK 11"/>
<para style="p"><verse number="1" style="v" sid="MRK 11:1"/>Walipokaribia Yerusalemu, wakafika Bethfage na Bethania katika Mlima wa Mizeituni. Yesu akawatuma wawili wa wanafunzi wake,<verse eid="MRK 11:1"/></para>
<para style="p"><verse number="2" style="v" sid="MRK 11:2"/>akawaambia, “Nendeni katika kijiji kilichoko mbele yenu. Na hapo mtakapoingia kijijini, mtamkuta mwana-punda amefungwa hapo, ambaye hajapandwa na mtu bado. Mfungueni, mkamlete hapa.<verse eid="MRK 11:2"/></para>
<para style="p"><verse number="3" style="v" sid="MRK 11:3"/>Kama mtu yeyote akiwauliza, ‘Mbona mnamfungua?’ Mwambieni, ‘Bwana anamhitaji, na atamrudisha hapa baada ya muda mfupi.’ ”<verse eid="MRK 11:3"/></para>
<para style="p"><verse number="4" style="v" sid="MRK 11:4"/>Wakaenda, wakamkuta mwana-punda amefungwa kando ya barabara, karibu na mlango wa nyumba.<verse eid="MRK 11:4"/></para>
<para style="p"><verse number="5" style="v" sid="MRK 11:5"/>Walipokuwa wanamfungua, watu waliokuwa wamesimama karibu wakawauliza, “Mna maana gani mnapomfungua huyo mwana-punda?”<verse eid="MRK 11:5"/></para>
<para style="p"><verse number="6" style="v" sid="MRK 11:6"/>Wakawajibu kama vile Yesu alivyokuwa amewaagiza, nao wale watu wakawaruhusu.<verse eid="MRK 11:6"/></para>
<para style="p"><verse number="7" style="v" sid="MRK 11:7"/>Kisha wakamleta huyo mwana-punda kwa Yesu na kutandika mavazi yao juu yake, naye akampanda.<verse eid="MRK 11:7"/></para>
<para style="p"><verse number="8" style="v" sid="MRK 11:8"/>Watu wengi wakatandaza mavazi yao barabarani, na wengine wakatandaza matawi waliyokuwa wamekata mashambani.<verse eid="MRK 11:8"/></para>
<para style="p"><verse number="9" style="v" sid="MRK 11:9"/>Kisha wale waliokuwa wametangulia mbele na wale waliokuwa wakifuata nyuma wakapaza sauti, wakisema, “Hosana!” “Amebarikiwa yeye ajaye kwa Jina la Bwana!”<verse eid="MRK 11:9"/></para>
<para style="p"><verse number="10" style="v" sid="MRK 11:10"/>“Umebarikiwa Ufalme unaokuja wa baba yetu Daudi!” “Hosana kwake yeye aliye juu!”<verse eid="MRK 11:10"/></para>
<para style="p"><verse number="11" style="v" sid="MRK 11:11"/>Yesu akaingia Yerusalemu na kwenda Hekaluni. Akaangalia kila kitu kilichokuwamo, lakini kwa kuwa ilishakuwa jioni, akaenda zake Bethania pamoja na wale kumi na wawili.<verse eid="MRK 11:11"/></para>
<para style="p"><verse number="12" style="v" sid="MRK 11:12"/>Kesho yake walipokuwa wakitoka Bethania, Yesu alikuwa na njaa.<verse eid="MRK 11:12"/></para>
<para style="p"><verse number="13" style="v" sid="MRK 11:13"/>Akauona mtini kwa mbali, naye akaenda ili aone kama ulikuwa na matunda. Alipoufikia, akakuta una majani tu, kwa kuwa hayakuwa majira ya tini.<verse eid="MRK 11:13"/></para>
<para style="p"><verse number="14" style="v" sid="MRK 11:14"/>Akauambia ule mti, “Tangu leo mtu yeyote asile kamwe matunda kutoka kwako.” Wanafunzi wake walimsikia akisema hayo.<verse eid="MRK 11:14"/></para>
<para style="p"><verse number="15" style="v" sid="MRK 11:15"/>Walipofika Yerusalemu, Yesu akaingia katika eneo la Hekalu, akaanza kuwafukuza wale waliokuwa wakinunua na kuuza humo ndani. Akazipindua meza za wale waliokuwa wakibadilisha fedha, na pia viti vya wale waliokuwa wakiuza njiwa,<verse eid="MRK 11:15"/></para>
<para style="p"><verse number="16" style="v" sid="MRK 11:16"/>wala hakumruhusu mtu yeyote kuchukua bidhaa kupitia ukumbi wa Hekalu.<verse eid="MRK 11:16"/></para>
<para style="p"><verse number="17" style="v" sid="MRK 11:17"/>Naye alipokuwa akiwafundisha, akasema, “Je, haikuandikwa kuwa: “ ‘Nyumba yangu itaitwa nyumba ya sala kwa mataifa yote’? Lakini ninyi mmeifanya kuwa ‘pango la wanyangʼanyi.’ ”<verse eid="MRK 11:17"/></para>
<para style="p"><verse number="18" style="v" sid="MRK 11:18"/>Viongozi wa makuhani na walimu wa sheria wakapata habari hizi, nao wakaanza kutafuta njia ya kumuua, kwa kuwa walikuwa wakimwogopa, kwa sababu umati wote ulikuwa unashangazwa na mafundisho yake.<verse eid="MRK 11:18"/></para>
<para style="p"><verse number="19" style="v" sid="MRK 11:19"/>Ilipofika jioni, Yesu na wanafunzi wake wakatoka nje ya mji.<verse eid="MRK 11:19"/></para>
<para style="p"><verse number="20" style="v" sid="MRK 11:20"/>Asubuhi yake walipokuwa wakipita, wakauona ule mtini umenyauka kutoka juu hadi kwenye mizizi yake.<verse eid="MRK 11:20"/></para>
<para style="p"><verse number="21" style="v" sid="MRK 11:21"/>Petro akakumbuka na kumwambia Yesu, “Rabi, tazama! Ule mtini ulioulaani umenyauka!”<verse eid="MRK 11:21"/></para>
<para style="p"><verse number="22" style="v" sid="MRK 11:22"/>Yesu akawajibu, “Mwaminini Mungu.<verse eid="MRK 11:22"/></para>
<para style="p"><verse number="23" style="v" sid="MRK 11:23"/>Amin, nawaambia, mtu yeyote atakayeuambia mlima huu, ‘Ngʼoka ukatupwe baharini,’ wala asione shaka moyoni mwake, bali aamini kwamba hayo asemayo yametukia, atatimiziwa.<verse eid="MRK 11:23"/></para>
<para style="p"><verse number="24" style="v" sid="MRK 11:24"/>Kwa sababu hiyo nawaambia, yoyote mtakayoyaomba mkisali, aminini ya kwamba mmeyapokea, nayo yatakuwa yenu.<verse eid="MRK 11:24"/></para>
<para style="p"><verse number="25" style="v" sid="MRK 11:25"/>Nanyi kila msimamapo kusali, sameheni mkiwa na neno na mtu, ili naye Baba yenu aliye mbinguni awasamehe ninyi makosa yenu. [<verse eid="MRK 11:25"/></para>
<para style="p"><verse number="26" style="v" sid="MRK 11:26"/>Lakini kama ninyi msiposamehe, wala Baba yenu aliye mbinguni hatawasamehe ninyi makosa yenu.]”<verse eid="MRK 11:26"/></para>
<para style="p"><verse number="27" style="v" sid="MRK 11:27"/>Wakafika tena Yerusalemu, na Yesu alipokuwa akitembea Hekaluni, viongozi wa makuhani, walimu wa sheria pamoja na wazee wa watu wakamjia.<verse eid="MRK 11:27"/></para>
<para style="p"><verse number="28" style="v" sid="MRK 11:28"/>Wakamuuliza, “Unafanya mambo haya kwa mamlaka gani? Na ni nani aliyekupa mamlaka ya kufanya hayo?”<verse eid="MRK 11:28"/></para>
<para style="p"><verse number="29" style="v" sid="MRK 11:29"/>Yesu akawajibu, “Nitawauliza swali moja. Nijibuni, nami nitawaambia ni kwa mamlaka gani ninafanya mambo haya.<verse eid="MRK 11:29"/></para>
<para style="p"><verse number="30" style="v" sid="MRK 11:30"/>Niambieni, je, ubatizo wa Yohana ulitoka mbinguni au kwa wanadamu?”<verse eid="MRK 11:30"/></para>
<para style="p"><verse number="31" style="v" sid="MRK 11:31"/>Wakahojiana wao kwa wao, wakisema, “Kama tukisema, ‘Ulitoka mbinguni,’ atatuuliza, ‘Mbona hamkumwamini?’<verse eid="MRK 11:31"/></para>
<para style="p"><verse number="32" style="v" sid="MRK 11:32"/>Lakini tukisema, ‘Ulitoka kwa wanadamu,’…” (Waliwaogopa watu, kwa sababu kila mtu aliamini kwamba Yohana alikuwa nabii wa kweli.)<verse eid="MRK 11:32"/></para>
<para style="p"><verse number="33" style="v" sid="MRK 11:33"/>Kwa hiyo wakamjibu Yesu, “Hatujui.” Naye Yesu akawaambia, “Wala mimi sitawaambia ni kwa mamlaka gani ninatenda mambo haya.”<verse eid="MRK 11:33"/></para>
<chapter eid="MRK 11"/>
<chapter number="12" style="c" sid="MRK 12"/>
<para style="p"><verse number="1" style="v" sid="MRK 12:1"/>Yesu akaanza kusema nao kwa mifano, akawaambia: “Mtu mmoja alipanda shamba la mizabibu. Akajenga ukuta kulizunguka, akachimba shimo ndani yake kwa ajili ya shinikizo la kusindika divai, na akajenga mnara wa ulinzi. Kisha akalikodisha shamba hilo la mizabibu kwa wakulima fulani, kisha akasafiri kwenda nchi nyingine.<verse eid="MRK 12:1"/></para>
<para style="p"><verse number="2" style="v" sid="MRK 12:2"/>Wakati wa mavuno ulipofika, mwenye shamba akamtuma mtumishi wake kwa hao wapangaji ili kuchukua sehemu yake ya mavuno ya shamba la mizabibu kutoka kwa hao wapangaji.<verse eid="MRK 12:2"/></para>
<para style="p"><verse number="3" style="v" sid="MRK 12:3"/>Lakini wale wakulima walimkamata yule mtumishi, wakampiga, wakamfukuza mikono mitupu.<verse eid="MRK 12:3"/></para>
<para style="p"><verse number="4" style="v" sid="MRK 12:4"/>Kisha yule mwenye shamba akamtuma mtumishi mwingine kwao; nao wale wakulima wakampiga kichwani na kumfanyia mambo ya aibu.<verse eid="MRK 12:4"/></para>
<para style="p"><verse number="5" style="v" sid="MRK 12:5"/>Kisha akamtuma mtumishi mwingine, naye huyo wakamuua. Akawatuma wengine wengi; baadhi yao wakawapiga, na wengine wakawaua.<verse eid="MRK 12:5"/></para>
<para style="p"><verse number="6" style="v" sid="MRK 12:6"/>“Mwenye shamba alikuwa bado na mmoja wa kumtuma, mwanawe aliyempenda. Hatimaye akamtuma akisema, ‘Watamheshimu mwanangu.’<verse eid="MRK 12:6"/></para>
<para style="p"><verse number="7" style="v" sid="MRK 12:7"/>“Lakini wale wapangaji wakasemezana pamoja, ‘Huyu ndiye mrithi. Njooni tumuue, nao urithi utakuwa wetu.’<verse eid="MRK 12:7"/></para>
<para style="p"><verse number="8" style="v" sid="MRK 12:8"/>Hivyo wakamchukua na kumuua, wakamtupa nje ya lile shamba la mizabibu.<verse eid="MRK 12:8"/></para>
<para style="p"><verse number="9" style="v" sid="MRK 12:9"/>“Sasa basi yule mwenye shamba atafanya nini? Atakuja na kuwaua hao wapangaji, kisha atawapa wapangaji wengine hilo shamba la mizabibu.<verse eid="MRK 12:9"/></para>
<para style="p"><verse number="10" style="v" sid="MRK 12:10"/>Je, hamjasoma Andiko hili: “ ‘Jiwe walilolikataa waashi limekuwa jiwe kuu la pembeni;<verse eid="MRK 12:10"/></para>
<para style="p"><verse number="11" style="v" sid="MRK 12:11"/>Bwana ndiye alitenda jambo hili, nalo ni ajabu machoni petu’?”<verse eid="MRK 12:11"/></para>
<para style="p"><verse number="12" style="v" sid="MRK 12:12"/>Walipotambua kuwa amesema mfano huo kwa ajili yao, wakataka kumkamata, lakini wakaogopa ule umati wa watu. Wakamwacha, wakaondoka, wakaenda zao.<verse eid="MRK 12:12"/></para>
<para style="p"><verse number="13" style="v" sid="MRK 12:13"/>Baadaye wakawatuma baadhi ya Mafarisayo na Maherode ili kwenda kumtega Yesu katika yale anayosema.<verse eid="MRK 12:13"/></para>
<para style="p"><verse number="14" style="v" sid="MRK 12:14"/>Wakamjia, wakamwambia, “Mwalimu, tunajua kwamba wewe ni mtu mwadilifu. Wewe huyumbishwi na wanadamu, kwa kuwa huna upendeleo. Lakini wewe huifundisha njia ya Mungu katika kweli. Je, ni halali kulipa kodi kwa Kaisari, au la?<verse eid="MRK 12:14"/></para>
<para style="p"><verse number="15" style="v" sid="MRK 12:15"/>Je, tulipe kodi au tusilipe?” Lakini Yesu alijua unafiki wao. Akawauliza “Mbona mnajaribu kunitega? Nileteeni hiyo dinari niione.”<verse eid="MRK 12:15"/></para>
<para style="p"><verse number="16" style="v" sid="MRK 12:16"/>Wakamletea hiyo sarafu. Naye akawauliza, “Sura hii ni ya nani? Na maandishi haya ni ya nani?” Wakamjibu, “Ni vya Kaisari.”<verse eid="MRK 12:16"/></para>
<para style="p"><verse number="17" style="v" sid="MRK 12:17"/>Ndipo Yesu akawaambia, “Mpeni Kaisari kilicho cha Kaisari, naye Mungu mpeni kilicho cha Mungu.” Nao wakamstaajabia sana.<verse eid="MRK 12:17"/></para>
<para style="p"><verse number="18" style="v" sid="MRK 12:18"/>Kisha Masadukayo, wale wasemao kuwa hakuna ufufuo wa wafu, wakamjia Yesu,<verse eid="MRK 12:18"/></para>
<para style="p"><verse number="19" style="v" sid="MRK 12:19"/>wakasema, “Mwalimu, Mose alituandikia kuwa kama ndugu wa mtu akifa na kumwacha mkewe bila mtoto, basi huyo mtu inampasa amwoe huyo mjane ili amzalie ndugu yake watoto.<verse eid="MRK 12:19"/></para>
<para style="p"><verse number="20" style="v" sid="MRK 12:20"/>Basi palikuwepo ndugu saba. Yule wa kwanza akaoa mke, naye akafa pasipo kuwa na mtoto yeyote.<verse eid="MRK 12:20"/></para>
<para style="p"><verse number="21" style="v" sid="MRK 12:21"/>Wa pili akamwoa yule mjane, lakini naye akafa bila kuacha mtoto yeyote. Ikawa vivyo hivyo kwa yule wa tatu.<verse eid="MRK 12:21"/></para>
<para style="p"><verse number="22" style="v" sid="MRK 12:22"/>Hakuna hata mmojawapo wa hao ndugu wote saba aliyeacha mtoto. Hatimaye yule mwanamke naye akafa.<verse eid="MRK 12:22"/></para>
<para style="p"><verse number="23" style="v" sid="MRK 12:23"/>Kwa hiyo wakati wa ufufuo, yeye atakuwa mke wa nani, maana aliolewa na ndugu wote saba?”<verse eid="MRK 12:23"/></para>
<para style="p"><verse number="24" style="v" sid="MRK 12:24"/>Yesu akawajibu, “Je, hampotoki kwa sababu hamfahamu Maandiko wala uweza wa Mungu?<verse eid="MRK 12:24"/></para>
<para style="p"><verse number="25" style="v" sid="MRK 12:25"/>Wafu watakapofufuka, hawataoa wala kuolewa, bali watakuwa kama malaika wa mbinguni.<verse eid="MRK 12:25"/></para>
<para style="p"><verse number="26" style="v" sid="MRK 12:26"/>Basi kuhusu wafu kufufuliwa, je hamjasoma katika Kitabu cha Mose jinsi Mungu alivyosema na Mose kutoka kile kichaka akisema, ‘Mimi ni Mungu wa Abrahamu, na Mungu wa Isaki, na Mungu wa Yakobo?’<verse eid="MRK 12:26"/></para>
<para style="p"><verse number="27" style="v" sid="MRK 12:27"/>Yeye si Mungu wa wafu, bali ni Mungu wa walio hai. Kwa hiyo mmekosea kabisa.”<verse eid="MRK 12:27"/></para>
<para style="p"><verse number="28" style="v" sid="MRK 12:28"/>Mwalimu mmoja wa sheria akaja, akawasikia wakijadiliana. Akiona kwamba Yesu amewajibu vyema, naye akamuuliza, “Katika amri zote, ni ipi iliyo kuu?”<verse eid="MRK 12:28"/></para>
<para style="p"><verse number="29" style="v" sid="MRK 12:29"/>Yesu akajibu, “Amri iliyo kuu ndiyo hii: ‘Sikia ee Israeli. Bwana Mungu wetu, Bwana ndiye mmoja.<verse eid="MRK 12:29"/></para>
<para style="p"><verse number="30" style="v" sid="MRK 12:30"/>Mpende Bwana Mungu wako kwa moyo wako wote, kwa roho yako yote, kwa akili zako zote, na kwa nguvu zako zote.’<verse eid="MRK 12:30"/></para>
<para style="p"><verse number="31" style="v" sid="MRK 12:31"/>Ya pili ndiyo hii: ‘Mpende jirani yako kama nafsi yako.’ Hakuna amri nyingine iliyo kuu kuliko hizi.”<verse eid="MRK 12:31"/></para>
<para style="p"><verse number="32" style="v" sid="MRK 12:32"/>Yule mwalimu wa sheria akamwambia Yesu, “Mwalimu, umejibu vyema kwamba Mungu ni mmoja, wala hakuna mwingine ila yeye.<verse eid="MRK 12:32"/></para>
<para style="p"><verse number="33" style="v" sid="MRK 12:33"/>Kumpenda Mungu kwa moyo wote na kwa akili zote na kwa nguvu zote, na kumpenda jirani kama mtu anavyojipenda mwenyewe ni bora zaidi kuliko kutoa sadaka za kuteketezwa na dhabihu zote.”<verse eid="MRK 12:33"/></para>
<para style="p"><verse number="34" style="v" sid="MRK 12:34"/>Yesu alipoona kwamba amejibu kwa busara, akamwambia, “Wewe hauko mbali na Ufalme wa Mungu.” Tangu wakati huo, hakuna mtu yeyote aliyethubutu kumuuliza maswali tena.<verse eid="MRK 12:34"/></para>
<para style="p"><verse number="35" style="v" sid="MRK 12:35"/>Yesu alipokuwa akifundisha Hekaluni, akauliza, “Imekuwaje walimu wa sheria wanasema kwamba Kristo ni Mwana wa Daudi?<verse eid="MRK 12:35"/></para>
<para style="p"><verse number="36" style="v" sid="MRK 12:36"/>Kwa maana Daudi mwenyewe, akinena kwa kuongozwa na Roho Mtakatifu, alisema: “ ‘Bwana alimwambia Bwana wangu: “Keti mkono wangu wa kuume, hadi nitakapowaweka adui zako chini ya miguu yako.” ’<verse eid="MRK 12:36"/></para>
<para style="p"><verse number="37" style="v" sid="MRK 12:37"/>Kwa hiyo Daudi mwenyewe anamwita ‘Bwana.’ Awezaje basi yeye kuwa mwanawe?” Ule umati wote wa watu wakamsikiliza kwa furaha.<verse eid="MRK 12:37"/></para>
<para style="p"><verse number="38" style="v" sid="MRK 12:38"/>Alipokuwa akifundisha, Yesu alisema, “Jihadharini na walimu wa sheria. Wao hupenda kutembea wakiwa wamevaa mavazi marefu, na kusalimiwa kwa heshima masokoni.<verse eid="MRK 12:38"/></para>
<para style="p"><verse number="39" style="v" sid="MRK 12:39"/>Pia wao hupenda kukaa kwenye viti vya mbele katika masinagogi, na kupewa nafasi za heshima katika karamu.<verse eid="MRK 12:39"/></para>
<para style="p"><verse number="40" style="v" sid="MRK 12:40"/>Wao hula nyumba za wajane, na ili waonekane kuwa wema wanasali sala ndefu. Watu kama hawa watapata hukumu iliyo kuu sana.”<verse eid="MRK 12:40"/></para>
<para style="p"><verse number="41" style="v" sid="MRK 12:41"/>Kisha Yesu akaketi mkabala na sehemu ambapo sadaka zilikuwa zinawekwa na kuangalia umati wa watu wakiweka fedha zao kwenye sanduku la hazina ya Hekalu. Matajiri wengi wakaweka kiasi kikubwa cha fedha.<verse eid="MRK 12:41"/></para>
<para style="p"><verse number="42" style="v" sid="MRK 12:42"/>Lakini mjane mmoja maskini akaja na kuweka sarafu mbili ndogo za shaba zenye thamani ya senti mbili.<verse eid="MRK 12:42"/></para>
<para style="p"><verse number="43" style="v" sid="MRK 12:43"/>Yesu akawaita wanafunzi wake, akawaambia, “Amin, nawaambia, huyu mjane maskini ameweka katika sanduku la hazina zaidi ya watu wengine wote.<verse eid="MRK 12:43"/></para>
<para style="p"><verse number="44" style="v" sid="MRK 12:44"/>Wengine wote wametoa kutokana na ziada ya mali zao. Lakini huyu mjane ametoa kutokana na umaskini wake, akaweka kila kitu alichokuwa nacho, hata kile alichohitaji ili kuishi.”<verse eid="MRK 12:44"/></para>
<chapter eid="MRK 12"/>
<chapter number="13" style="c" sid="MRK 13"/>
<para style="p"><verse number="1" style="v" sid="MRK 13:1"/>Yesu alipokuwa akitoka Hekaluni, mmojawapo wa wanafunzi wake akamwambia, “Mwalimu! Tazama jinsi mawe haya yalivyo makubwa, na majengo haya yalivyo mazuri!”<verse eid="MRK 13:1"/></para>
<para style="p"><verse number="2" style="v" sid="MRK 13:2"/>Ndipo Yesu akajibu akasema, “Je, unayaona majengo haya yalivyo makubwa? Hakuna hata jiwe moja litakalobaki juu ya jingine, bali yote yatabomolewa.”<verse eid="MRK 13:2"/></para>
<para style="p"><verse number="3" style="v" sid="MRK 13:3"/>Yesu alipokuwa ameketi kwenye Mlima wa Mizeituni mkabala na Hekalu, Petro, Yakobo, Yohana na Andrea wakamuuliza faraghani,<verse eid="MRK 13:3"/></para>
<para style="p"><verse number="4" style="v" sid="MRK 13:4"/>“Tafadhali tuambie, mambo haya yatatukia lini? Nayo dalili ya kuwa hayo yote yanakaribia kutimia itakuwa gani?”<verse eid="MRK 13:4"/></para>
<para style="p"><verse number="5" style="v" sid="MRK 13:5"/>Yesu akawaambia: “Jihadharini mtu yeyote asiwadanganye.<verse eid="MRK 13:5"/></para>
<para style="p"><verse number="6" style="v" sid="MRK 13:6"/>Wengi watakuja kwa Jina langu wakidai, ‘Mimi ndiye,’ nao watawadanganya wengi.<verse eid="MRK 13:6"/></para>
<para style="p"><verse number="7" style="v" sid="MRK 13:7"/>Msikiapo habari za vita na uvumi wa vita, msiwe na hofu. Mambo haya hayana budi kutukia, lakini ule mwisho bado.<verse eid="MRK 13:7"/></para>
<para style="p"><verse number="8" style="v" sid="MRK 13:8"/>Taifa litainuka dhidi ya taifa na ufalme dhidi ya ufalme. Kutakuwa na mitetemeko sehemu mbalimbali na njaa. Haya yatakuwa ndio mwanzo wa utungu.<verse eid="MRK 13:8"/></para>
<para style="p"><verse number="9" style="v" sid="MRK 13:9"/>“Lakini ninyi jihadharini. Kwa maana watawapeleka katika mabaraza yao na kupigwa mijeledi katika masinagogi. Mtashtakiwa mbele ya watawala na wafalme kwa ajili yangu, ili kuwa ushuhuda kwao.<verse eid="MRK 13:9"/></para>
<para style="p"><verse number="10" style="v" sid="MRK 13:10"/>Nayo habari njema lazima ihubiriwe kwanza kwa mataifa yote kabla ule mwisho haujawadia.<verse eid="MRK 13:10"/></para>
<para style="p"><verse number="11" style="v" sid="MRK 13:11"/>Mtakapokamatwa na kushtakiwa, msisumbuke awali kuhusu mtakalosema. Semeni tu lolote mtakalopewa wakati huo, kwa kuwa si ninyi mtakaokuwa mkinena, bali ni Roho Mtakatifu.<verse eid="MRK 13:11"/></para>
<para style="p"><verse number="12" style="v" sid="MRK 13:12"/>“Ndugu atamsaliti ndugu yake ili auawe, naye baba atamsaliti mtoto wake. Watoto nao wataasi dhidi ya wazazi wao na kusababisha wauawe.<verse eid="MRK 13:12"/></para>
<para style="p"><verse number="13" style="v" sid="MRK 13:13"/>Watu wote watawachukia kwa ajili ya Jina langu. Lakini yule atakayevumilia hadi mwisho ataokolewa.<verse eid="MRK 13:13"/></para>
<para style="p"><verse number="14" style="v" sid="MRK 13:14"/>“Mtakapoona ‘chukizo la uharibifu’ limesimama mahali pasipolipasa (asomaye na afahamu), basi wale walioko Uyahudi wakimbilie milimani.<verse eid="MRK 13:14"/></para>
<para style="p"><verse number="15" style="v" sid="MRK 13:15"/>Yeyote aliye juu ya dari ya nyumba asishuke au kuingia ndani ili kuchukua chochote.<verse eid="MRK 13:15"/></para>
<para style="p"><verse number="16" style="v" sid="MRK 13:16"/>Aliye shambani asirudi nyumbani kuchukua vazi lake.<verse eid="MRK 13:16"/></para>
<para style="p"><verse number="17" style="v" sid="MRK 13:17"/>Ole wao wenye mimba na wale wanaonyonyesha watoto siku hizo!<verse eid="MRK 13:17"/></para>
<para style="p"><verse number="18" style="v" sid="MRK 13:18"/>Ombeni mambo haya yasitokee wakati wa baridi.<verse eid="MRK 13:18"/></para>
<para style="p"><verse number="19" style="v" sid="MRK 13:19"/>Kwa maana siku hizo zitakuwa za dhiki kuu ambayo haijapata kuwako tangu mwanzo, hapo Mungu alipoumba ulimwengu, mpaka leo, na wala haitakuwako tena kamwe.<verse eid="MRK 13:19"/></para>
<para style="p"><verse number="20" style="v" sid="MRK 13:20"/>Kama Bwana asingelifupisha siku hizo, kamwe asingeliokoka mtu yeyote. Lakini kwa ajili ya wateule, wale aliowachagua, amezifupisha siku hizo.<verse eid="MRK 13:20"/></para>
<para style="p"><verse number="21" style="v" sid="MRK 13:21"/>Wakati huo mtu yeyote akiwaambia, ‘Tazama, Kristo huyu hapa!’ au, ‘Tazama, yuko kule,’ msisadiki.<verse eid="MRK 13:21"/></para>
<para style="p"><verse number="22" style="v" sid="MRK 13:22"/>Kwa maana watatokea makristo wa uongo na manabii wa uongo, nao watafanya ishara na maajabu ili kuwapotosha, ikiwezekana, hata wale wateule.<verse eid="MRK 13:22"/></para>
<para style="p"><verse number="23" style="v" sid="MRK 13:23"/>Hivyo jihadharini. Nimekwisha kuwaambia mambo haya yote mapema kabla hayajatukia.<verse eid="MRK 13:23"/></para>
<para style="p"><verse number="24" style="v" sid="MRK 13:24"/>“Lakini katika siku hizo, baada ya hiyo dhiki, “ ‘jua litatiwa giza nao mwezi hautatoa nuru yake;<verse eid="MRK 13:24"/></para>
<para style="p"><verse number="25" style="v" sid="MRK 13:25"/>nazo nyota zitaanguka kutoka angani, na nguvu za anga zitatikisika.’<verse eid="MRK 13:25"/></para>
<para style="p"><verse number="26" style="v" sid="MRK 13:26"/>“Ndipo watu wote watakapomwona Mwana wa Adamu akija mawinguni kwa nguvu nyingi na utukufu.<verse eid="MRK 13:26"/></para>
<para style="p"><verse number="27" style="v" sid="MRK 13:27"/>Naye atawatuma malaika wake wawakusanye wateule wake kutoka pande zote nne za dunia, kutoka miisho ya dunia hadi miisho ya mbingu.<verse eid="MRK 13:27"/></para>
<para style="p"><verse number="28" style="v" sid="MRK 13:28"/>“Basi jifunzeni somo hili kutokana na mtini: Matawi yake yanapoanza kuchipua na kutoa majani, mnatambua kwamba wakati wa kiangazi umekaribia.<verse eid="MRK 13:28"/></para>
<para style="p"><verse number="29" style="v" sid="MRK 13:29"/>Vivyo hivyo, myaonapo mambo haya yakitukia, mnatambua kwamba wakati u karibu, hata malangoni.<verse eid="MRK 13:29"/></para>
<para style="p"><verse number="30" style="v" sid="MRK 13:30"/>Amin, nawaambia, kizazi hiki hakitapita hadi mambo haya yote yawe yametimia.<verse eid="MRK 13:30"/></para>
<para style="p"><verse number="31" style="v" sid="MRK 13:31"/>Mbingu na nchi zitapita, lakini maneno yangu hayatapita kamwe.<verse eid="MRK 13:31"/></para>
<para style="p"><verse number="32" style="v" sid="MRK 13:32"/>“Kwa habari ya siku ile na saa hakuna yeyote ajuaye, hata malaika walio mbinguni wala Mwana, ila Baba peke yake.<verse eid="MRK 13:32"/></para>
<para style="p"><verse number="33" style="v" sid="MRK 13:33"/>Jihadharini! Kesheni! Kwa maana hamjui wakati ule utakapowadia.<verse eid="MRK 13:33"/></para>
<para style="p"><verse number="34" style="v" sid="MRK 13:34"/>Ni kama mtu anayesafiri. Anaiacha nyumba yake na kuwaachia watumishi wake kuiangalia, kila mtu na kazi yake, kisha akamwamuru yule bawabu aliye mlangoni akeshe.<verse eid="MRK 13:34"/></para>
<para style="p"><verse number="35" style="v" sid="MRK 13:35"/>“Basi kesheni kwa sababu hamjui ni lini mwenye nyumba atakaporudi: iwapo ni jioni, au ni usiku wa manane, au alfajiri awikapo jogoo, au mapambazuko.<verse eid="MRK 13:35"/></para>
<para style="p"><verse number="36" style="v" sid="MRK 13:36"/>Kama akija ghafula, asije akawakuta mmelala.<verse eid="MRK 13:36"/></para>
<para style="p"><verse number="37" style="v" sid="MRK 13:37"/>Lile ninalowaambia ninyi, nawaambia watu wote: ‘Kesheni!’ ”<verse eid="MRK 13:37"/></para>
<chapter eid="MRK 13"/>
<chapter number="14" style="c" sid="MRK 14"/>
<para style="p"><verse number="1" style="v" sid="MRK 14:1"/>Zilikuwa zimebaki siku mbili tu kabla ya Sikukuu ya Pasaka, na Sikukuu ya Mikate Isiyotiwa Chachu. Viongozi wa makuhani na walimu wa sheria walikuwa wakitafuta njia ya kumkamata Yesu kwa hila na kumuua.<verse eid="MRK 14:1"/></para>
<para style="p"><verse number="2" style="v" sid="MRK 14:2"/>Lakini walisema, “Tusilifanye jambo hili wakati wa Sikukuu, maana watu wanaweza wakafanya ghasia.”<verse eid="MRK 14:2"/></para>
<para style="p"><verse number="3" style="v" sid="MRK 14:3"/>Yesu alikuwa Bethania nyumbani kwa Simoni aliyekuwa na ukoma. Wakati alipokuwa ameketi mezani akila chakula cha jioni, mwanamke mmoja aliingia akiwa na chupa ya marhamu yenye manukato ya nardo safi ya thamani kubwa. Akaivunja hiyo chupa, akamiminia hayo manukato kichwani mwa Yesu.<verse eid="MRK 14:3"/></para>
<para style="p"><verse number="4" style="v" sid="MRK 14:4"/>Baadhi ya watu waliokuwepo pale walikuwa wakisemezana wao kwa wao, “Upotevu huu wote ni wa nini?<verse eid="MRK 14:4"/></para>
<para style="p"><verse number="5" style="v" sid="MRK 14:5"/>Mafuta haya yangeweza kuuzwa kwa zaidi ya dinari 300, na fedha hizo wakapewa maskini.” Wakamkemea vikali huyo mwanamke.<verse eid="MRK 14:5"/></para>
<para style="p"><verse number="6" style="v" sid="MRK 14:6"/>Lakini Yesu akawaambia, “Mbona mnamsumbua huyu mwanamke? Mwacheni! Yeye amenitendea jambo zuri sana.<verse eid="MRK 14:6"/></para>
<para style="p"><verse number="7" style="v" sid="MRK 14:7"/>Maskini mtakuwa nao siku zote na mnaweza kuwasaidia wakati wowote mnaotaka. Lakini mimi hamtakuwa nami siku zote.<verse eid="MRK 14:7"/></para>
<para style="p"><verse number="8" style="v" sid="MRK 14:8"/>Huyu mwanamke amenitendea lile aliloweza. Ameumiminia mwili wangu manukato ili kuniandaa kwa maziko yangu.<verse eid="MRK 14:8"/></para>
<para style="p"><verse number="9" style="v" sid="MRK 14:9"/>Amin, nawaambia, mahali popote ulimwenguni ambapo Injili itahubiriwa, jambo hili alilolitenda huyu mwanamke litatajwa pia kwa ukumbusho wake.”<verse eid="MRK 14:9"/></para>
<para style="p"><verse number="10" style="v" sid="MRK 14:10"/>Kisha Yuda Iskariote, mmoja wa wale wanafunzi kumi na wawili, akaenda kwa viongozi wa makuhani ili kumsaliti Yesu kwao.<verse eid="MRK 14:10"/></para>
<para style="p"><verse number="11" style="v" sid="MRK 14:11"/>Walifurahi sana kusikia jambo hili na wakaahidi kumpa fedha. Hivyo yeye akawa anatafuta wakati uliofaa wa kumsaliti.<verse eid="MRK 14:11"/></para>
<para style="p"><verse number="12" style="v" sid="MRK 14:12"/>Siku ya kwanza ya Sikukuu ya Mikate Isiyotiwa Chachu, siku ambayo kwa desturi mwana-kondoo wa Pasaka huchinjwa, wanafunzi wa Yesu wakamuuliza, “Unataka twende wapi ili tukuandalie mahali pa kula Pasaka?”<verse eid="MRK 14:12"/></para>
<para style="p"><verse number="13" style="v" sid="MRK 14:13"/>Basi akawatuma wawili miongoni mwa wanafunzi wake, akawaambia, “Nendeni mjini. Huko mtakutana na mwanaume amebeba mtungi wa maji. Mfuateni.<verse eid="MRK 14:13"/></para>
<para style="p"><verse number="14" style="v" sid="MRK 14:14"/>Mwambieni mwenye nyumba ile atakayoingia, ‘Mwalimu anauliza: Kiko wapi chumba changu cha wageni, ambamo mimi na wanafunzi wangu tutakula Pasaka?’<verse eid="MRK 14:14"/></para>
<para style="p"><verse number="15" style="v" sid="MRK 14:15"/>Atawaonyesha chumba kikubwa ghorofani, kilichopambwa tena kilicho tayari. Tuandalieni humo.”<verse eid="MRK 14:15"/></para>
<para style="p"><verse number="16" style="v" sid="MRK 14:16"/>Wale wanafunzi wakaondoka na kwenda mjini, nao wakakuta kila kitu kama Yesu alivyowaambia. Hivyo wakaiandaa Pasaka.<verse eid="MRK 14:16"/></para>
<para style="p"><verse number="17" style="v" sid="MRK 14:17"/>Ilipofika jioni, Yesu akaja pamoja na wale wanafunzi wake kumi na wawili.<verse eid="MRK 14:17"/></para>
<para style="p"><verse number="18" style="v" sid="MRK 14:18"/>Walipoketi mezani wakila, Yesu akawaambia, “Amin, nawaambia, mmoja wenu atanisaliti, mmoja anayekula pamoja nami.”<verse eid="MRK 14:18"/></para>
<para style="p"><verse number="19" style="v" sid="MRK 14:19"/>Wakaanza kuhuzunika na kumuuliza mmoja baada ya mwingine, “Je, ni mimi Bwana?”<verse eid="MRK 14:19"/></para>
<para style="p"><verse number="20" style="v" sid="MRK 14:20"/>Akawajibu, “Ni mmoja miongoni mwenu ninyi kumi na wawili, yule anayechovya mkate kwenye bakuli pamoja nami.<verse eid="MRK 14:20"/></para>
<para style="p"><verse number="21" style="v" sid="MRK 14:21"/>Mwana wa Adamu anaenda zake kama vile alivyoandikiwa. Lakini ole wake mtu yule amsalitiye Mwana wa Adamu! Ingekuwa heri kwake mtu huyo kama hangezaliwa.”<verse eid="MRK 14:21"/></para>
<para style="p"><verse number="22" style="v" sid="MRK 14:22"/>Walipokuwa wanakula, Yesu akachukua mkate, akashukuru, akaumega na kuwapa wanafunzi wake, akisema, “Twaeni mle; huu ndio mwili wangu.”<verse eid="MRK 14:22"/></para>
<para style="p"><verse number="23" style="v" sid="MRK 14:23"/>Kisha akakitwaa kikombe, akashukuru, akawapa, nao wote wakanywa kutoka humo.<verse eid="MRK 14:23"/></para>
<para style="p"><verse number="24" style="v" sid="MRK 14:24"/>Akawaambia, “Hii ndiyo damu yangu ya agano, imwagikayo kwa ajili ya wengi.<verse eid="MRK 14:24"/></para>
<para style="p"><verse number="25" style="v" sid="MRK 14:25"/>Amin, nawaambia, sitakunywa tena katika uzao wa mzabibu, hadi siku ile nitakapounywa mpya katika Ufalme wa Mungu.”<verse eid="MRK 14:25"/></para>
<para style="p"><verse number="26" style="v" sid="MRK 14:26"/>Walipokwisha kuimba wimbo, wakatoka wakaenda Mlima wa Mizeituni.<verse eid="MRK 14:26"/></para>
<para style="p"><verse number="27" style="v" sid="MRK 14:27"/>Yesu akawaambia, “Ninyi nyote mtaniacha, kwa maana imeandikwa: “ ‘Nitampiga mchungaji, nao kondoo watatawanyika.’<verse eid="MRK 14:27"/></para>
<para style="p"><verse number="28" style="v" sid="MRK 14:28"/>Lakini baada ya kufufuka kwangu, nitawatangulia kwenda Galilaya.”<verse eid="MRK 14:28"/></para>
<para style="p"><verse number="29" style="v" sid="MRK 14:29"/>Petro akasema, “Hata kama wengine wote watakuacha, mimi sitakuacha.”<verse eid="MRK 14:29"/></para>
<para style="p"><verse number="30" style="v" sid="MRK 14:30"/>Yesu akamwambia, “Amin, nakuambia; leo, usiku huu, kabla jogoo hajawika mara mbili, wewe mwenyewe utanikana mara tatu.”<verse eid="MRK 14:30"/></para>
<para style="p"><verse number="31" style="v" sid="MRK 14:31"/>Lakini Petro akasisitiza zaidi, “Hata kama itabidi kufa pamoja nawe, sitakukana kamwe.” Nao wale wengine wote wakasema vivyo hivyo.<verse eid="MRK 14:31"/></para>
<para style="p"><verse number="32" style="v" sid="MRK 14:32"/>Wakaenda mahali paitwapo Gethsemane. Yesu akawaambia wanafunzi wake, “Kaeni hapa, nami niende nikaombe.”<verse eid="MRK 14:32"/></para>
<para style="p"><verse number="33" style="v" sid="MRK 14:33"/>Kisha akawachukua pamoja naye Petro, Yakobo na Yohana. Akaanza kuhuzunika sana na kutaabika.<verse eid="MRK 14:33"/></para>
<para style="p"><verse number="34" style="v" sid="MRK 14:34"/>Akawaambia, “Moyo wangu umejawa na huzuni kiasi cha kufa. Kaeni hapa na mkeshe.”<verse eid="MRK 14:34"/></para>
<para style="p"><verse number="35" style="v" sid="MRK 14:35"/>Akaenda mbele kidogo, akaanguka kifudifudi, akaomba kwamba kama ingewezekana saa hiyo ya mateso imwondokee.<verse eid="MRK 14:35"/></para>
<para style="p"><verse number="36" style="v" sid="MRK 14:36"/>Akasema, “Abba, Baba, mambo yote yawezekana kwako. Niondolee kikombe hiki. Lakini si kama nipendavyo mimi, bali vile upendavyo wewe.”<verse eid="MRK 14:36"/></para>
<para style="p"><verse number="37" style="v" sid="MRK 14:37"/>Akarudi kwa wanafunzi wake, akawakuta wamelala. Akamwambia Petro, “Simoni, umelala? Je, hukuweza kukesha hata kwa saa moja?<verse eid="MRK 14:37"/></para>
<para style="p"><verse number="38" style="v" sid="MRK 14:38"/>Kesheni na mwombe, msije mkaingia majaribuni. Roho iko radhi, lakini mwili ni mdhaifu.”<verse eid="MRK 14:38"/></para>
<para style="p"><verse number="39" style="v" sid="MRK 14:39"/>Akaenda tena kuomba, akisema maneno yale yale.<verse eid="MRK 14:39"/></para>
<para style="p"><verse number="40" style="v" sid="MRK 14:40"/>Aliporudi, akawakuta tena wamelala kwa sababu macho yao yalikuwa mazito. Nao hawakujua la kumwambia.<verse eid="MRK 14:40"/></para>
<para style="p"><verse number="41" style="v" sid="MRK 14:41"/>Akaja mara ya tatu, akawaambia, “Bado mmelala na kupumzika? Imetosha! Saa imewadia. Tazameni, Mwana wa Adamu anasalitiwa na kutiwa mikononi mwa wenye dhambi.<verse eid="MRK 14:41"/></para>
<para style="p"><verse number="42" style="v" sid="MRK 14:42"/>Inukeni, twende zetu! Tazameni, msaliti wangu yuaja!”<verse eid="MRK 14:42"/></para>
<para style="p"><verse number="43" style="v" sid="MRK 14:43"/>Yesu alipokuwa bado anazungumza, Yuda, mmoja wa wale wanafunzi Kumi na Wawili, akatokea. Alikuwa amefuatana na umati wa watu wenye panga na marungu, waliokuwa wametumwa na viongozi wa makuhani, walimu wa sheria, na wazee.<verse eid="MRK 14:43"/></para>
<para style="p"><verse number="44" style="v" sid="MRK 14:44"/>Basi msaliti alikuwa amewapa hao watu ishara, kwamba: “Yule nitakayembusu ndiye. Mkamateni, mkamchukue chini ya ulinzi.”<verse eid="MRK 14:44"/></para>
<para style="p"><verse number="45" style="v" sid="MRK 14:45"/>Mara Yuda akamjia Yesu na kusema, “Rabi.” Akambusu.<verse eid="MRK 14:45"/></para>
<para style="p"><verse number="46" style="v" sid="MRK 14:46"/>Wale watu wakamkamata Yesu, wakamweka chini ya ulinzi.<verse eid="MRK 14:46"/></para>
<para style="p"><verse number="47" style="v" sid="MRK 14:47"/>Ndipo mmoja wa wale waliokuwa wamesimama karibu aliuchomoa upanga wake na kumpiga mtumishi wa kuhani mkuu, akamkata sikio.<verse eid="MRK 14:47"/></para>
<para style="p"><verse number="48" style="v" sid="MRK 14:48"/>Kisha Yesu akawaambia, “Mmekuja na panga na marungu kunikamata kana kwamba mimi ni mnyangʼanyi?<verse eid="MRK 14:48"/></para>
<para style="p"><verse number="49" style="v" sid="MRK 14:49"/>Siku kwa siku nilikuwa pamoja nanyi nikifundisha Hekaluni, wala hamkunikamata. Lakini Maandiko sharti yatimie.”<verse eid="MRK 14:49"/></para>
<para style="p"><verse number="50" style="v" sid="MRK 14:50"/>Ndipo wanafunzi wake wote wakamwacha, wakakimbia.<verse eid="MRK 14:50"/></para>
<para style="p"><verse number="51" style="v" sid="MRK 14:51"/>Kijana mmoja, ambaye hakuwa amevaa kitu isipokuwa alijitanda nguo ya kitani, alikuwa akimfuata Yesu. Walipomkamata,<verse eid="MRK 14:51"/></para>
<para style="p"><verse number="52" style="v" sid="MRK 14:52"/>alikimbia uchi, akaliacha vazi lake.<verse eid="MRK 14:52"/></para>
<para style="p"><verse number="53" style="v" sid="MRK 14:53"/>Wakampeleka Yesu kwa kuhani mkuu, nao viongozi wa makuhani wote, na wazee na walimu wa sheria wote wakakusanyika pamoja.<verse eid="MRK 14:53"/></para>
<para style="p"><verse number="54" style="v" sid="MRK 14:54"/>Petro akamfuata kwa mbali, hadi uani kwa kuhani mkuu. Huko akaketi pamoja na walinzi, akiota moto.<verse eid="MRK 14:54"/></para>
<para style="p"><verse number="55" style="v" sid="MRK 14:55"/>Viongozi wa makuhani na Baraza la Wayahudi lote wakatafuta ushahidi dhidi ya Yesu ili wapate kumuua. Lakini hawakupata jambo lolote.<verse eid="MRK 14:55"/></para>
<para style="p"><verse number="56" style="v" sid="MRK 14:56"/>Wengi walitoa ushahidi wa uongo dhidi yake, lakini maelezo yao hayakukubaliana.<verse eid="MRK 14:56"/></para>
<para style="p"><verse number="57" style="v" sid="MRK 14:57"/>Ndipo wengine wakasimama wakatoa ushahidi wa uongo dhidi yake, wakisema:<verse eid="MRK 14:57"/></para>
<para style="p"><verse number="58" style="v" sid="MRK 14:58"/>“Sisi tulimsikia akisema, ‘Mimi nitalibomoa Hekalu hili lililojengwa na wanadamu, na katika siku tatu nitajenga jingine ambalo halikujengwa na wanadamu.’ ”<verse eid="MRK 14:58"/></para>
<para style="p"><verse number="59" style="v" sid="MRK 14:59"/>Lakini hata hivyo, ushahidi wao haukukubaliana.<verse eid="MRK 14:59"/></para>
<para style="p"><verse number="60" style="v" sid="MRK 14:60"/>Basi kuhani mkuu akasimama mbele yao, akamuuliza Yesu, “Je, wewe hutajibu? Ni ushahidi gani hawa watu wanauleta dhidi yako?”<verse eid="MRK 14:60"/></para>
<para style="p"><verse number="61" style="v" sid="MRK 14:61"/>Lakini Yesu akakaa kimya, hakusema neno lolote. Kuhani mkuu akamuuliza tena, “Je, wewe ndiwe Kristo, Mwana wa Mungu Aliyebarikiwa?”<verse eid="MRK 14:61"/></para>
<para style="p"><verse number="62" style="v" sid="MRK 14:62"/>Yesu akajibu, “Mimi ndimi. Nanyi mtamwona Mwana wa Adamu akiwa ameketi mkono wa kuume wa Mwenye Nguvu, na akija juu ya mawingu ya mbinguni.”<verse eid="MRK 14:62"/></para>
<para style="p"><verse number="63" style="v" sid="MRK 14:63"/>Kuhani mkuu akararua mavazi yake, akasema, “Tuna haja gani tena ya mashahidi zaidi?<verse eid="MRK 14:63"/></para>
<para style="p"><verse number="64" style="v" sid="MRK 14:64"/>Ninyi mmesikia hayo makufuru. Uamuzi wenu ni gani?” Wote wakamhukumu kwamba anastahili kifo.<verse eid="MRK 14:64"/></para>
<para style="p"><verse number="65" style="v" sid="MRK 14:65"/>Kisha baadhi ya watu wakaanza kumtemea mate; wakamfunga kitambaa machoni, wakampiga kwa ngumi na kumwambia, “Tabiri!” Walinzi wakamchukua na kumpiga makofi.<verse eid="MRK 14:65"/></para>
<para style="p"><verse number="66" style="v" sid="MRK 14:66"/>Petro alipokuwa bado yuko chini kwenye ua wa jumba la kifalme, tazama akaja mmoja wa watumishi wa kike wa kuhani mkuu.<verse eid="MRK 14:66"/></para>
<para style="p"><verse number="67" style="v" sid="MRK 14:67"/>Alipomwona Petro akiota moto, akamtazama sana, akamwambia, “Wewe pia ulikuwa pamoja na Yesu, Mnazareti.”<verse eid="MRK 14:67"/></para>
<para style="p"><verse number="68" style="v" sid="MRK 14:68"/>Lakini Petro akakana, akasema, “Sijui wala sielewi unalosema.” Naye akaondoka kuelekea kwenye njia ya kuingilia.<verse eid="MRK 14:68"/></para>
<para style="p"><verse number="69" style="v" sid="MRK 14:69"/>Yule mtumishi wa kike alipomwona mahali pale, akawaambia tena wale waliokuwa wamesimama hapo, “Huyu mtu ni mmoja wao.”<verse eid="MRK 14:69"/></para>
<para style="p"><verse number="70" style="v" sid="MRK 14:70"/>Lakini Petro akakana tena. Baada ya muda kidogo wale waliokuwa wamesimama hapo karibu na Petro wakamwambia, “Hakika wewe ni mmoja wao, kwa maana wewe pia ni Mgalilaya!”<verse eid="MRK 14:70"/></para>
<para style="p"><verse number="71" style="v" sid="MRK 14:71"/>Petro akaanza kujilaani na kuwaapia, “Mimi simjui huyu mtu mnayesema habari zake!”<verse eid="MRK 14:71"/></para>
<para style="p"><verse number="72" style="v" sid="MRK 14:72"/>Papo hapo jogoo akawika mara ya pili. Ndipo Petro akakumbuka lile neno Yesu alikuwa amemwambia: “Kabla jogoo hajawika mara mbili, utanikana mara tatu.” Akavunjika moyo, akalia sana.<verse eid="MRK 14:72"/></para>
<chapter eid="MRK 14"/>
<chapter number="15" style="c" sid="MRK 15"/>
<para style="p"><verse number="1" style="v" sid="MRK 15:1"/>Asubuhi na mapema, viongozi wa makuhani, pamoja na wazee, walimu wa sheria na Baraza lote, wakafikia uamuzi. Wakamfunga Yesu, wakamchukua na kumkabidhi kwa Pilato.<verse eid="MRK 15:1"/></para>
<para style="p"><verse number="2" style="v" sid="MRK 15:2"/>Pilato akamuuliza, “Je, wewe ndiye Mfalme wa Wayahudi?” Yesu akajibu, “Wewe umesema.”<verse eid="MRK 15:2"/></para>
<para style="p"><verse number="3" style="v" sid="MRK 15:3"/>Viongozi wa makuhani wakamshtaki kwa mambo mengi.<verse eid="MRK 15:3"/></para>
<para style="p"><verse number="4" style="v" sid="MRK 15:4"/>Pilato akamuuliza tena, “Je, huna la kujibu? Tazama ni mashtaka mangapi wanayaleta juu yako.”<verse eid="MRK 15:4"/></para>
<para style="p"><verse number="5" style="v" sid="MRK 15:5"/>Lakini Yesu hakujibu lolote, hivyo Pilato akashangaa.<verse eid="MRK 15:5"/></para>
<para style="p"><verse number="6" style="v" sid="MRK 15:6"/>Ilikuwa desturi wakati wa Sikukuu ya Pasaka kumfungulia mfungwa yeyote ambaye watu wangemtaka.<verse eid="MRK 15:6"/></para>
<para style="p"><verse number="7" style="v" sid="MRK 15:7"/>Wakati huo, mtu aliyeitwa Baraba alikuwa amefungwa gerezani pamoja na waasi wengine waliokuwa wametekeleza uuaji wakati wa maasi.<verse eid="MRK 15:7"/></para>
<para style="p"><verse number="8" style="v" sid="MRK 15:8"/>Ule umati wa watu ukamjia Pilato na kumwomba awafanyie kama ilivyokuwa desturi yake.<verse eid="MRK 15:8"/></para>
<para style="p"><verse number="9" style="v" sid="MRK 15:9"/>Pilato akawauliza, “Mnataka niwafungulie huyu Mfalme wa Wayahudi?”<verse eid="MRK 15:9"/></para>
<para style="p"><verse number="10" style="v" sid="MRK 15:10"/>Kwa maana yeye alitambua kuwa viongozi wa makuhani walikuwa wamemtia Yesu mikononi mwake kwa ajili ya wivu.<verse eid="MRK 15:10"/></para>
<para style="p"><verse number="11" style="v" sid="MRK 15:11"/>Lakini viongozi wa makuhani wakauchochea ule umati wa watu wamwombe awafungulie Baraba badala yake.<verse eid="MRK 15:11"/></para>
<para style="p"><verse number="12" style="v" sid="MRK 15:12"/>Pilato akawauliza tena, “Basi mnataka nifanye nini na huyu mtu mnayemwita Mfalme wa Wayahudi?”<verse eid="MRK 15:12"/></para>
<para style="p"><verse number="13" style="v" sid="MRK 15:13"/>Wakapiga kelele wakisema, “Msulubishe!”<verse eid="MRK 15:13"/></para>
<para style="p"><verse number="14" style="v" sid="MRK 15:14"/>Pilato akawauliza, “Kwa nini? Amefanya kosa gani?” Lakini wao wakapiga kelele kwa nguvu zaidi, wakisema, “Msulubishe!”<verse eid="MRK 15:14"/></para>
<para style="p"><verse number="15" style="v" sid="MRK 15:15"/>Pilato, akitaka kuuridhisha ule umati wa watu, akawafungulia Baraba. Naye baada ya kuamuru Yesu achapwe mijeledi, akamtoa ili asulubishwe.<verse eid="MRK 15:15"/></para>
<para style="p"><verse number="16" style="v" sid="MRK 15:16"/>Askari wakampeleka Yesu hadi kwenye ukumbi wa ndani wa jumba la kifalme, ndio Praitorio, wakakusanya kikosi kizima cha askari.<verse eid="MRK 15:16"/></para>
<para style="p"><verse number="17" style="v" sid="MRK 15:17"/>Wakamvalisha Yesu joho la zambarau, wakasokota taji ya miiba, wakamvika kichwani.<verse eid="MRK 15:17"/></para>
<para style="p"><verse number="18" style="v" sid="MRK 15:18"/>Wakaanza kumsalimu kwa dhihaka, “Salamu, mfalme wa Wayahudi!”<verse eid="MRK 15:18"/></para>
<para style="p"><verse number="19" style="v" sid="MRK 15:19"/>Wakampiga kwa fimbo ya mwanzi tena na tena kichwani na kumtemea mate. Wakapiga magoti mbele yake, wakamsujudia kwa kumdhihaki.<verse eid="MRK 15:19"/></para>
<para style="p"><verse number="20" style="v" sid="MRK 15:20"/>Walipokwisha kumdhihaki, wakamvua lile joho la zambarau, wakamvika tena nguo zake. Kisha wakamtoa nje ili wakamsulubishe.<verse eid="MRK 15:20"/></para>
<para style="p"><verse number="21" style="v" sid="MRK 15:21"/>Mtu mmoja kutoka Kirene, jina lake Simoni, baba yao Aleksanda na Rufo, alikuwa anapita zake kuingia mjini kutoka shamba, nao wakamlazimisha kuubeba ule msalaba.<verse eid="MRK 15:21"/></para>
<para style="p"><verse number="22" style="v" sid="MRK 15:22"/>Kisha wakampeleka Yesu mpaka mahali palipoitwa Golgotha (maana yake ni Mahali pa Fuvu la Kichwa).<verse eid="MRK 15:22"/></para>
<para style="p"><verse number="23" style="v" sid="MRK 15:23"/>Nao wakampa divai iliyochanganywa na manemane, lakini hakuinywa.<verse eid="MRK 15:23"/></para>
<para style="p"><verse number="24" style="v" sid="MRK 15:24"/>Basi wakamsulubisha, nazo nguo zake wakagawana miongoni mwao kwa kuzipigia kura ili kuamua ni gani kila mtu ataichukua.<verse eid="MRK 15:24"/></para>
<para style="p"><verse number="25" style="v" sid="MRK 15:25"/>Ilikuwa yapata saa tatu asubuhi walipomsulubisha.<verse eid="MRK 15:25"/></para>
<para style="p"><verse number="26" style="v" sid="MRK 15:26"/>Tangazo likaandikwa la mashtaka dhidi yake lenye maneno haya: “Mfalme wa Wayahudi.”<verse eid="MRK 15:26"/></para>
<para style="p"><verse number="27" style="v" sid="MRK 15:27"/>Pamoja naye walisulubiwa wanyangʼanyi wawili, mmoja upande wake wa kuume na mwingine upande wa kushoto. [<verse eid="MRK 15:27"/></para>
<para style="p"><verse number="28" style="v" sid="MRK 15:28"/>Nayo maandiko yakatimizwa, yale yasemayo, “Alihesabiwa pamoja na watenda dhambi.]”<verse eid="MRK 15:28"/></para>
<para style="p"><verse number="29" style="v" sid="MRK 15:29"/>Watu waliokuwa wakipita njiani wakamtukana huku wakitikisa vichwa vyao na kusema, “Aha! Wewe ambaye utalivunja Hekalu na kulijenga kwa siku tatu,<verse eid="MRK 15:29"/></para>
<para style="p"><verse number="30" style="v" sid="MRK 15:30"/>basi shuka kutoka msalabani na ujiokoe mwenyewe!”<verse eid="MRK 15:30"/></para>
<para style="p"><verse number="31" style="v" sid="MRK 15:31"/>Vivyo hivyo, viongozi wa makuhani pamoja na walimu wa sheria wakamdhihaki miongoni mwao wakisema, “Aliwaokoa wengine, lakini hawezi kujiokoa mwenyewe!<verse eid="MRK 15:31"/></para>
<para style="p"><verse number="32" style="v" sid="MRK 15:32"/>Basi huyu Kristo, huyu Mfalme wa Israeli, ashuke sasa kutoka msalabani, ili tupate kuona na kuamini.” Wale waliosulubiwa pamoja naye pia wakamtukana.<verse eid="MRK 15:32"/></para>
<para style="p"><verse number="33" style="v" sid="MRK 15:33"/>Ilipofika saa sita, giza liliifunika nchi yote hadi saa tisa.<verse eid="MRK 15:33"/></para>
<para style="p"><verse number="34" style="v" sid="MRK 15:34"/>Mnamo saa tisa, Yesu akapaza sauti, akalia, “Eloi, Eloi, lama sabakthani?” (maana yake, “Mungu wangu, Mungu wangu, mbona umeniacha?”)<verse eid="MRK 15:34"/></para>
<para style="p"><verse number="35" style="v" sid="MRK 15:35"/>Baadhi ya watu waliokuwa wamesimama karibu waliposikia hayo, wakasema, “Msikieni, anamwita Eliya.”<verse eid="MRK 15:35"/></para>
<para style="p"><verse number="36" style="v" sid="MRK 15:36"/>Mtu mmoja akaenda mbio, akachovya sifongo kwenye siki, akaiweka kwenye mwanzi na akampa Yesu ili anywe, akisema, “Basi mwacheni. Hebu tuone kama Eliya atakuja kumshusha kutoka hapo msalabani.”<verse eid="MRK 15:36"/></para>
<para style="p"><verse number="37" style="v" sid="MRK 15:37"/>Kisha Yesu akatoa sauti kuu, akakata roho.<verse eid="MRK 15:37"/></para>
<para style="p"><verse number="38" style="v" sid="MRK 15:38"/>Pazia la Hekalu likachanika vipande viwili kuanzia juu hadi chini.<verse eid="MRK 15:38"/></para>
<para style="p"><verse number="39" style="v" sid="MRK 15:39"/>Basi yule jemadari aliyekuwa amesimama hapo mbele ya msalaba wa Yesu aliposikia ile sauti yake na kuona jinsi alivyokata roho, akasema, “Hakika mtu huyu alikuwa Mwana wa Mungu!”<verse eid="MRK 15:39"/></para>
<para style="p"><verse number="40" style="v" sid="MRK 15:40"/>Walikuwepo pia wanawake waliokuwa wakiangalia kwa mbali. Miongoni mwao walikuwepo Maria Magdalene, na Maria mama yao Yakobo mdogo na Yose, pia na Salome.<verse eid="MRK 15:40"/></para>
<para style="p"><verse number="41" style="v" sid="MRK 15:41"/>Hawa walifuatana na Yesu na kushughulikia mahitaji yake alipokuwa Galilaya. Pia walikuwepo wanawake wengine wengi waliokuwa wamekuja pamoja naye Yerusalemu.<verse eid="MRK 15:41"/></para>
<para style="p"><verse number="42" style="v" sid="MRK 15:42"/>Ilipofika jioni, kwa kuwa ilikuwa Siku ya Maandalizi, yaani siku moja kabla ya Sabato,<verse eid="MRK 15:42"/></para>
<para style="p"><verse number="43" style="v" sid="MRK 15:43"/>Yosefu wa Arimathaya, mtu aliyeheshimiwa katika Baraza, na ambaye alikuwa anautarajia Ufalme wa Mungu, akamwendea Pilato kwa ujasiri na kumwomba mwili wa Yesu.<verse eid="MRK 15:43"/></para>
<para style="p"><verse number="44" style="v" sid="MRK 15:44"/>Pilato alikuwa akijiuliza kama Yesu alikuwa amekwisha kufa. Hivyo akamwita yule jemadari, akamuuliza iwapo Yesu alikuwa amekwisha kufa.<verse eid="MRK 15:44"/></para>
<para style="p"><verse number="45" style="v" sid="MRK 15:45"/>Baada ya kupata habari kutoka kwa yule jemadari kwamba kweli amekwisha kufa, Pilato akampa Yosefu ruhusa ya kuuchukua huo mwili.<verse eid="MRK 15:45"/></para>
<para style="p"><verse number="46" style="v" sid="MRK 15:46"/>Hivyo Yosefu akanunua kitambaa cha kitani safi, akaushusha mwili kutoka msalabani, akaufunga katika kile kitambaa cha kitani, na kuuweka ndani ya kaburi lililochongwa kwenye mwamba. Kisha akavingirisha jiwe kwenye ingilio la kaburi.<verse eid="MRK 15:46"/></para>
<para style="p"><verse number="47" style="v" sid="MRK 15:47"/>Maria Magdalene na Maria mamaye Yose walipaona mahali pale alipolazwa.<verse eid="MRK 15:47"/></para>
<chapter eid="MRK 15"/>
<chapter number="16" style="c" sid="MRK 16"/>
<para style="p"><verse number="1" style="v" sid="MRK 16:1"/>Sabato ilipomalizika, Maria Magdalene, Maria mama yake Yakobo, na Salome walinunua manukato ili wakaupake mwili wa Yesu.<verse eid="MRK 16:1"/></para>
<para style="p"><verse number="2" style="v" sid="MRK 16:2"/>Asubuhi na mapema, siku ya kwanza ya juma, mara tu baada ya kuchomoza jua, walikwenda kaburini.<verse eid="MRK 16:2"/></para>
<para style="p"><verse number="3" style="v" sid="MRK 16:3"/>Njiani wakawa wanaulizana wao kwa wao, “Ni nani atakayetuvingirishia lile jiwe kutoka kwenye ingilio la kaburi?”<verse eid="MRK 16:3"/></para>
<para style="p"><verse number="4" style="v" sid="MRK 16:4"/>Lakini walipotazama, wakaona lile jiwe, ambalo lilikuwa kubwa sana, limekwisha kuvingirishwa kutoka pale penye ingilio la kaburi.<verse eid="MRK 16:4"/></para>
<para style="p"><verse number="5" style="v" sid="MRK 16:5"/>Walipokuwa wakiingia mle kaburini, wakamwona kijana mmoja aliyevaa joho jeupe akiwa ameketi upande wa kuume, nao wakastaajabu.<verse eid="MRK 16:5"/></para>
<para style="p"><verse number="6" style="v" sid="MRK 16:6"/>Yule malaika akawaambia, “Msistaajabu. Mnamtafuta Yesu, Mnazareti, aliyesulubiwa. Amefufuka! Hayuko hapa. Tazameni mahali walipomlaza.<verse eid="MRK 16:6"/></para>
<para style="p"><verse number="7" style="v" sid="MRK 16:7"/>Lakini nendeni mkawaambie wanafunzi wake pamoja na Petro, kwamba, ‘Anawatangulia kwenda Galilaya. Huko ndiko mtamwona, kama alivyowaambia.’ ”<verse eid="MRK 16:7"/></para>
<para style="p"><verse number="8" style="v" sid="MRK 16:8"/>Hivyo wakatoka, wakakimbia kutoka mle kaburini wakiwa na hofu kuu na mshangao. Nao hawakumwambia mtu yeyote neno lolote, kwa sababu waliogopa.<verse eid="MRK 16:8"/></para>
<para style="p"><verse number="9" style="v" sid="MRK 16:9"/>Yesu alipofufuka alfajiri na mapema siku ya kwanza ya juma alimtokea kwanza Maria Magdalene, yule ambaye alikuwa amemtoa pepo wachafu saba.<verse eid="MRK 16:9"/></para>
<para style="p"><verse number="10" style="v" sid="MRK 16:10"/>Maria akaenda, naye akawaambia wale waliokuwa wamefuatana na Yesu, waliokuwa wanaomboleza na kulia.<verse eid="MRK 16:10"/></para>
<para style="p"><verse number="11" style="v" sid="MRK 16:11"/>Lakini waliposikia kwamba Yesu yu hai na kwamba Maria alikuwa amemwona, hawakusadiki.<verse eid="MRK 16:11"/></para>
<para style="p"><verse number="12" style="v" sid="MRK 16:12"/>Baadaye Yesu akawatokea wawili miongoni mwa wanafunzi wake walipokuwa wakienda shambani akiwa katika sura nyingine.<verse eid="MRK 16:12"/></para>
<para style="p"><verse number="13" style="v" sid="MRK 16:13"/>Nao wakarudi na kuwaambia wenzao. Lakini hawakuwasadiki wao pia.<verse eid="MRK 16:13"/></para>
<para style="p"><verse number="14" style="v" sid="MRK 16:14"/>Baadaye Yesu akawatokea wale wanafunzi kumi na mmoja walipokuwa wakila chakula. Akawakemea kwa kutoamini kwao na kwa ugumu wa mioyo yao kwa kutosadiki wale waliomwona baada yake kufufuka.<verse eid="MRK 16:14"/></para>
<para style="p"><verse number="15" style="v" sid="MRK 16:15"/>Akawaambia, “Enendeni ulimwenguni kote, mkaihubiri Injili kwa kila kiumbe.<verse eid="MRK 16:15"/></para>
<para style="p"><verse number="16" style="v" sid="MRK 16:16"/>Yeyote aaminiye na kubatizwa ataokoka. Lakini yeyote asiyeamini atahukumiwa.<verse eid="MRK 16:16"/></para>
<para style="p"><verse number="17" style="v" sid="MRK 16:17"/>Nazo ishara hizi zitafuatana na wanaoamini: Kwa Jina langu watatoa pepo wachafu; watasema kwa lugha mpya;<verse eid="MRK 16:17"/></para>
<para style="p"><verse number="18" style="v" sid="MRK 16:18"/>watashika nyoka kwa mikono yao; na hata wakinywa kitu chochote cha kuua, hakitawadhuru kamwe; wataweka mikono yao juu ya wagonjwa, nao watapona.”<verse eid="MRK 16:18"/></para>
<para style="p"><verse number="19" style="v" sid="MRK 16:19"/>Baada ya Bwana Yesu kusema nao, alichukuliwa juu mbinguni na kuketi mkono wa kuume wa Mungu.<verse eid="MRK 16:19"/></para>
<para style="p"><verse number="20" style="v" sid="MRK 16:20"/>Kisha wanafunzi wake wakatoka, wakahubiri kila mahali, naye Bwana akatenda kazi pamoja nao na kulithibitisha neno lake kwa ishara zilizofuatana nalo.]<verse eid="MRK 16:20"/></para>
<chapter eid="MRK 16"/>
</usx>