# Open Kiswahili Contemporary Version

## License Information

**Open Kiswahili Contemporary Version** is based on and adapted from: _Open Kiswahili Contemporary Version_, [Biblica, Inc](https://www.biblica.com/), 2015, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## 2 Timothy 1:1 (id: 755001001)

1Paulo mtume wa Kristo Yesu kwa mapenzi ya Mungu, kulingana na ile ahadi ya uzima uliomo ndani ya Kristo Yesu.


## 2 Timothy 1:2 (id: 755001002)

2Kwa Timotheo, mwanangu mpendwa: Neema, rehema na amani itokayo kwa Mungu Baba, na kwa Kristo Yesu Bwana wetu.


## 2 Timothy 1:3 (id: 755001003)

3Ninamshukuru Mungu, ninayemtumikia kwa dhamiri safi, kama walivyofanya baba zangu, ninapokukumbuka usiku na mchana katika maombi yangu.


## 2 Timothy 1:4 (id: 755001004)

4Nikiyakumbuka machozi yako, ninatamani sana kukuona ili nipate kujawa na furaha.


## 2 Timothy 1:5 (id: 755001005)

5Nimekuwa nikiikumbuka imani yako ya kweli, waliokuwa nayo bibi yako Loisi na mama yako Eunike na ambayo mimi ninasadiki sasa wewe pia unayo.


## 2 Timothy 1:6 (id: 755001006)

6Kwa sababu hii nakukumbusha uchochee ile karama ya Mungu, iliyowekwa ndani yako nilipokuwekea mikono yangu.


## 2 Timothy 1:7 (id: 755001007)

7Maana Mungu hakutupa roho ya woga, bali roho ya nguvu, ya upendo na ya moyo wa kiasi.


## 2 Timothy 1:8 (id: 755001008)

8Kwa hiyo usione haya kushuhudia kuhusu Bwana wetu, wala usinionee haya mimi niliye mfungwa kwa ajili yake. Bali uishiriki pamoja nami taabu ya Injili, kwa kadiri ya nguvu ya Mungu,


## 2 Timothy 1:9 (id: 755001009)

9ambaye alituokoa na kutuita katika mwito mtakatifu: si kwa kadiri ya matendo yetu mema bali kwa sababu ya kusudi lake mwenyewe na neema yake. Neema hii tulipewa katika Kristo Yesu tangu milele.


## 2 Timothy 1:10 (id: 755001010)

10Lakini sasa imefunuliwa kwa kudhihirishwa kwake Mwokozi wetu, Kristo Yesu, ambaye amebatilisha mauti na kuleta uzima na kutokufa kwa njia ya Injili.


## 2 Timothy 1:11 (id: 755001011)

11Nami nimewekwa kuwa mhubiri, mtume na mwalimu wa Injili hii.


## 2 Timothy 1:12 (id: 755001012)

12Hii ndiyo sababu ninateseka namna hii, lakini sioni haya kwa maana ninamjua yeye niliyemwamini, na kusadiki ya kuwa anaweza kukilinda kile nilichokiweka amana kwake hadi siku ile.


## 2 Timothy 1:13 (id: 755001013)

13Shika kwa uthabiti kielelezo cha mafundisho yenye uzima yale uliyoyasikia kwangu, pamoja na imani na upendo katika Kristo Yesu.


## 2 Timothy 1:14 (id: 755001014)

14Ilinde ile amana uliyokabidhiwa kwa Roho Mtakatifu akaaye ndani yetu.


## 2 Timothy 1:15 (id: 755001015)

15Unajua ya kuwa watu wote katika Asia wameniacha, miongoni mwao wamo Filego na Hermogene.


## 2 Timothy 1:16 (id: 755001016)

16Bwana akawahurumie watu wa nyumbani mwa Onesiforo, kwa sababu aliniburudisha mara kwa mara wala hakuionea aibu minyororo yangu.


## 2 Timothy 1:17 (id: 755001017)

17Badala yake, alipokuwa Rumi, alinitafuta kwa bidii mpaka akanipata.


## 2 Timothy 1:18 (id: 755001018)

18Bwana na amjalie kupata rehema zake siku ile! Nawe unajua vyema jinsi alivyonisaidia huko Efeso.


## 2 Timothy 2:1 (id: 755002001)

1Basi, wewe mwanangu, uwe hodari katika neema iliyo ndani ya Kristo Yesu.


## 2 Timothy 2:2 (id: 755002002)

2Nayo mambo yale uliyonisikia nikiyasema mbele ya mashahidi wengi, uwakabidhi watu waaminifu watakaoweza kuwafundisha watu wengine vilevile.


## 2 Timothy 2:3 (id: 755002003)

3Vumilia taabu pamoja nasi kama askari mwema wa Kristo Yesu.


## 2 Timothy 2:4 (id: 755002004)

4Hakuna askari yeyote ambaye akiwa vitani hujishughulisha na mambo ya kawaida ya maisha haya kwa sababu nia yake ni kumpendeza yule aliyemwandika awe askari.


## 2 Timothy 2:5 (id: 755002005)

5Vivyo hivyo, yeye ashindanaye katika michezo hawezi kupewa tuzo ya ushindi asiposhindana kulingana na kanuni za mashindano.


## 2 Timothy 2:6 (id: 755002006)

6Mkulima mwenye bidii ya kazi ndiye anayestahili kuwa wa kwanza kupata fungu la mavuno.


## 2 Timothy 2:7 (id: 755002007)

7Fikiri sana kuhusu haya nisemayo, kwa maana Bwana atakupa ufahamu katika mambo hayo yote.


## 2 Timothy 2:8 (id: 755002008)

8Mkumbuke Yesu Kristo, aliyefufuliwa kutoka kwa wafu, yeye aliye wa uzao wa Daudi. Hii ndiyo Injili yangu,


## 2 Timothy 2:9 (id: 755002009)

9ambayo kwayo ninateseka hata kufikia hatua ya kufungwa minyororo kama mhalifu. Lakini neno la Mungu halifungwi.


## 2 Timothy 2:10 (id: 755002010)

10Kwa hiyo ninavumilia mambo yote kwa ajili ya wateule wa Mungu, kusudi wao nao wapate wokovu ulio katika Kristo Yesu, pamoja na utukufu wa milele.


## 2 Timothy 2:11 (id: 755002011)

11Hili ni neno la kuaminiwa: Kwa maana kama tumekufa pamoja naye, tutaishi pia pamoja naye.


## 2 Timothy 2:12 (id: 755002012)

12Kama tukistahimili, pia tutatawala pamoja naye. Kama tukimkana yeye, naye atatukana sisi.


## 2 Timothy 2:13 (id: 755002013)

13Kama tusipoamini, yeye hudumu kuwa mwaminifu, kwa maana hawezi kujikana mwenyewe.


## 2 Timothy 2:14 (id: 755002014)

14Endelea kuwakumbusha mambo haya ukiwaonya mbele za Bwana waache kushindana kwa maneno ambayo hayana faida yoyote bali huwaangamiza tu wale wanaoyasikia.


## 2 Timothy 2:15 (id: 755002015)

15Jitahidi kujionyesha kwa Mungu kuwa umekubaliwa naye, mtendakazi asiye na sababu ya kuona aibu, ukilitumia kwa usahihi neno la kweli.


## 2 Timothy 2:16 (id: 755002016)

16Jiepushe na maneno mabaya, yasiyo na maana, yasiyo ya utauwa, kwa maana hayo huzidi kuwatosa watu katika kukosa heshima kwa Mungu.


## 2 Timothy 2:17 (id: 755002017)

17Mafundisho yao yataenea kama kidonda kisichopona. Miongoni mwao wamo Himenayo na Fileto


## 2 Timothy 2:18 (id: 755002018)

18ambao wameiacha kweli, wakisema kwamba ufufuo wa wafu umekwisha kuwako, nao huharibu imani ya baadhi ya watu.


## 2 Timothy 2:19 (id: 755002019)

19Lakini msingi wa Mungu ulio imara umesimama, ukiwa na muhuri wenye maandishi haya: “Bwana anawajua walio wake”; tena, “Kila alitajaye jina la Bwana, na auache uovu.”


## 2 Timothy 2:20 (id: 755002020)

20Katika nyumba kubwa si kwamba kuna vyombo vya dhahabu na fedha tu, bali pia vimo vyombo vya miti na vya udongo; vingine kwa matumizi maalum, na vingine kwa matumizi ya kawaida.


## 2 Timothy 2:21 (id: 755002021)

21Basi ikiwa mtu amejitakasa na kujitenga na hayo niliyoyataja, atakuwa chombo maalum, kilichotengwa na ambacho kinamfaa mwenye nyumba, kimeandaliwa tayari kwa kila kazi njema.


## 2 Timothy 2:22 (id: 755002022)

22Zikimbie tamaa mbaya za ujana, ufuate haki, imani, upendo na amani pamoja na wale wamwitao Bwana kwa moyo safi.


## 2 Timothy 2:23 (id: 755002023)

23Jiepushe na mabishano ya kipumbavu na yasiyo na maana, kwa kuwa wajua ya kwamba hayo huzaa magomvi.


## 2 Timothy 2:24 (id: 755002024)

24Tena haimpasi mtumishi wa Bwana kuwa mgomvi, bali inampasa awe mwema kwa kila mtu, awezaye kufundisha, tena mvumilivu.


## 2 Timothy 2:25 (id: 755002025)

25Inampasa kuwaonya kwa upole wale wanaopingana naye, kwa matumaini kwamba Mungu atawajalia kutubu na kuijua kweli,


## 2 Timothy 2:26 (id: 755002026)

26ili fahamu zao ziwarudie tena, nao waponyoke katika mtego wa ibilisi ambaye amewateka wapate kufanya mapenzi yake.


## 2 Timothy 3:1 (id: 755003001)

1Lakini yakupasa ufahamu jambo hili, kwamba siku za mwisho kutakuwa na nyakati za hatari.


## 2 Timothy 3:2 (id: 755003002)

2Kwa maana watu watakuwa wenye kujipenda wenyewe, wenye kupenda fedha, wenye kujisifu, wenye kiburi, wenye kumkufuru Mungu, wasiotii wazazi wao, wasio na shukrani, wasio watakatifu,


## 2 Timothy 3:3 (id: 755003003)

3wasio na upendo, wasiopenda kupatanishwa, wasingiziaji, wasiozuia tamaa zao, wakatili, wasiopenda mema,


## 2 Timothy 3:4 (id: 755003004)

4wasaliti, wakaidi, waliojaa majivuno, wapendao anasa zaidi kuliko kumpenda Mungu:


## 2 Timothy 3:5 (id: 755003005)

5wakiwa na mfano wa utauwa kwa nje, lakini wakizikana nguvu za Mungu. Jiepushe na watu wa namna hiyo.


## 2 Timothy 3:6 (id: 755003006)

6Miongoni mwao wamo wale wajiingizao katika nyumba za watu na kuwachukua mateka wanawake wajinga, waliolemewa na dhambi zao na kuyumbishwa na aina zote za tamaa mbaya.


## 2 Timothy 3:7 (id: 755003007)

7Wakijifunza siku zote lakini kamwe wasiweze kufikia ujuzi wa kweli.


## 2 Timothy 3:8 (id: 755003008)

8Kama vile Yane na Yambre walivyopingana na Mose, vivyo hivyo watu hawa hupingana na ile kweli. Hawa ni watu wenye akili zilizopotoka, ambao wamekataliwa kwa mambo ya imani.


## 2 Timothy 3:9 (id: 755003009)

9Lakini hawataendelea sana, kwa sababu upumbavu wao utakuwa dhahiri kwa watu wote, kama ulivyokuwa dhahiri upumbavu wa hao watu wawili.


## 2 Timothy 3:10 (id: 755003010)

10Lakini wewe umeyajua mafundisho yangu, mwenendo, makusudi, imani, uvumilivu, upendo, ustahimilivu,


## 2 Timothy 3:11 (id: 755003011)

11mateso na taabu, yaani mambo yote yaliyonipata huko Antiokia, Ikonio na Listra, mateso yote niliyostahimili, lakini Bwana aliniokoa katika hayo yote.


## 2 Timothy 3:12 (id: 755003012)

12Naam, yeyote anayetaka kuishi maisha ya utauwa ndani ya Kristo Yesu atateswa.


## 2 Timothy 3:13 (id: 755003013)

13Lakini watu waovu na wadanganyaji watazidi kuwa waovu, wakidanganya na kudanganyika.


## 2 Timothy 3:14 (id: 755003014)

14Bali wewe, udumu katika yale uliyojifunza na kuyaamini kwa uthabiti, ukitambua ya kuwa ulijifunza hayo kutoka kwa nani,


## 2 Timothy 3:15 (id: 755003015)

15na jinsi ambavyo tangu utoto umeyajua Maandiko matakatifu, ambayo yanaweza kukuhekimisha upate wokovu kwa njia ya imani katika Kristo Yesu.


## 2 Timothy 3:16 (id: 755003016)

16Kila Andiko limevuviwa na Mungu na lafaa kwa mafundisho, kwa kuwaonya watu makosa yao, kwa kuwaongoza na kwa kuwafundisha katika haki,


## 2 Timothy 3:17 (id: 755003017)

17ili mtu wa Mungu awe amekamilishwa, apate kutenda kila kazi njema.


## 2 Timothy 4:1 (id: 755004001)

1Nakuagiza mbele za Mungu na mbele za Kristo Yesu, atakayewahukumu watu walio hai na waliokufa wakati wa kuja kwake na ufalme wake, kwamba:


## 2 Timothy 4:2 (id: 755004002)

2Hubiri Neno; kuwa tayari wakati ufaao na wakati usiofaa; karipia, kemea na utie moyo kwa uvumilivu wote na kwa mafundisho mazuri.


## 2 Timothy 4:3 (id: 755004003)

3Maana wakati utakuja watu watakapokataa kuyakubali mafundisho yenye uzima. Badala yake, ili kutimiza tamaa zao wenyewe, watajikusanyia idadi kubwa ya walimu wapate kuwaambia yale ambayo masikio yao yanayowasha yanatamani kuyasikia.


## 2 Timothy 4:4 (id: 755004004)

4Watakataa kusikiliza kweli na kuzigeukia hadithi za uongo.


## 2 Timothy 4:5 (id: 755004005)

5Kwa habari yako wewe, vumilia mateso, fanya kazi ya mhubiri wa Injili, timiza wajibu wote wa huduma yako.


## 2 Timothy 4:6 (id: 755004006)

6Kwa maana mimi sasa ni tayari kumiminwa kama sadaka ya kinywaji, nayo saa yangu ya kuondoka imetimia.


## 2 Timothy 4:7 (id: 755004007)

7Nimevipiga vita vizuri, mashindano nimeyamaliza, imani nimeilinda.


## 2 Timothy 4:8 (id: 755004008)

8Sasa nimewekewa taji ya haki ambayo Bwana, mwamuzi wa haki, atanitunukia siku ile: wala si mimi tu, bali pia wote ambao wamengoja kwa shauku kudhihirishwa kwake.


## 2 Timothy 4:9 (id: 755004009)

9Jitahidi kuja kwangu upesi


## 2 Timothy 4:10 (id: 755004010)

10kwa sababu Dema, kwa kuupenda ulimwengu, ameniacha na amekwenda Thesalonike. Kreske amekwenda Galatia na Tito amekwenda Dalmatia.


## 2 Timothy 4:11 (id: 755004011)

11Ni Luka peke yake aliye hapa pamoja nami. Mtafute Marko uje naye kwa sababu ananifaa sana katika huduma yangu.


## 2 Timothy 4:12 (id: 755004012)

12Nimemtuma Tikiko huko Efeso.


## 2 Timothy 4:13 (id: 755004013)

13Utakapokuja, niletee lile joho nililoliacha kwa Karpo huko Troa na vile vitabu vyangu, hasa vile vya ngozi.


## 2 Timothy 4:14 (id: 755004014)

14Aleksanda yule mfua chuma alinitendea ubaya mkubwa. Bwana atamlipa kwa ajili ya yale aliyotenda.


## 2 Timothy 4:15 (id: 755004015)

15Wewe pia ujihadhari naye kwa sababu aliyapinga sana maneno yetu.


## 2 Timothy 4:16 (id: 755004016)

16Katika utetezi wangu wa mara ya kwanza, hakuna hata mmoja aliyeniunga mkono, bali kila mmoja aliniacha. Namwomba Mungu wasihesabiwe hatia kwa jambo hilo.


## 2 Timothy 4:17 (id: 755004017)

17Lakini Bwana alisimama upande wangu akanitia nguvu, ili kupitia kwangu lile Neno lihubiriwe kwa ukamilifu, watu wote Mataifa wapate kulisikia. Mimi niliokolewa kutoka kinywa cha simba.


## 2 Timothy 4:18 (id: 755004018)

18Bwana ataniokoa katika kila shambulio baya na kunileta salama katika Ufalme wake wa mbinguni. Atukuzwe yeye milele na milele. Amen.


## 2 Timothy 4:19 (id: 755004019)

19Wasalimu Prisila na Akila, na wote wa nyumbani kwa Onesiforo.


## 2 Timothy 4:20 (id: 755004020)

20Erasto alibaki Korintho. Nami nikamwacha Trofimo huko Mileto akiwa mgonjwa.


## 2 Timothy 4:21 (id: 755004021)

21Jitahidi ufike huku kabla ya majira ya baridi. Eubulo anakusalimu, vivyo hivyo Pude, Lino, Klaudia na ndugu wote.


## 2 Timothy 4:22 (id: 755004022)

22Bwana awe pamoja na roho yako. Neema iwe pamoja nanyi. Amen.


