<?xml version="1.0" encoding="UTF-8"?>
<usx version="3.1">
<book code="REV" style="id">- Open Kiswahili Contemporary Version -</book>
<para style="h">Ufunuo</para>
<para style="toc1">Ufunuo</para>
<para style="toc2">Ufunuo</para>
<para style="mt1">Ufunuo</para>
<chapter number="1" style="c" sid="REV 1"/>
<para style="p"><verse number="1" style="v" sid="REV 1:1"/>Ufunuo wa Yesu Kristo aliopewa na Mungu ili awaonyeshe watumishi wake mambo ambayo ni lazima yatukie hivi karibuni. Alijulisha mambo haya kwa kumtuma malaika wake kwa Yohana mtumishi wake,<verse eid="REV 1:1"/></para>
<para style="p"><verse number="2" style="v" sid="REV 1:2"/>ambaye anashuhudia kuhusu kila kitu alichokiona, yaani, Neno la Mungu na ushuhuda wa Yesu Kristo.<verse eid="REV 1:2"/></para>
<para style="p"><verse number="3" style="v" sid="REV 1:3"/>Amebarikiwa yeye asomaye maneno ya unabii huu, na wamebarikiwa wale wanaoyasikia na kuyatia moyoni yale yaliyoandikwa humo, kwa sababu wakati umekaribia.<verse eid="REV 1:3"/></para>
<para style="p"><verse number="4" style="v" sid="REV 1:4"/>Yohana, kwa makanisa saba yaliyoko Asia: Neema na amani iwe kwenu kutoka kwake aliyeko, aliyekuwako na atakayekuja, na kutoka kwa wale roho saba walioko mbele ya kiti chake cha enzi,<verse eid="REV 1:4"/></para>
<para style="p"><verse number="5" style="v" sid="REV 1:5"/>na kutoka kwa Yesu Kristo ambaye ni yule shahidi mwaminifu, mzaliwa wa kwanza kutoka kwa wafu, mtawala wa wafalme wa dunia. Kwake yeye anayetupenda na ambaye ametuweka huru kutoka dhambi zetu kwa damu yake,<verse eid="REV 1:5"/></para>
<para style="p"><verse number="6" style="v" sid="REV 1:6"/>akatufanya sisi kuwa ufalme na makuhani, tumtumikie Mungu wake ambaye ni Baba yake. Utukufu na uwezo ni vyake milele na milele! Amen.<verse eid="REV 1:6"/></para>
<para style="p"><verse number="7" style="v" sid="REV 1:7"/>Tazama! Anakuja na mawingu, na kila jicho litamwona, hata wale waliomchoma; na makabila yote duniani yataomboleza kwa sababu yake. Naam, ndivyo itakavyokuwa! Amen.<verse eid="REV 1:7"/></para>
<para style="p"><verse number="8" style="v" sid="REV 1:8"/>“Mimi ni Alfa na Omega,” asema Bwana Mungu, “aliyeko, aliyekuwako na atakayekuja, Mwenyezi.”<verse eid="REV 1:8"/></para>
<para style="p"><verse number="9" style="v" sid="REV 1:9"/>Mimi, Yohana, ndugu yenu ninayeshiriki pamoja nanyi mateso katika Yesu na katika ufalme na uvumilivu katika saburi, nilikuwa katika kisiwa cha Patmo kwa ajili ya neno la Mungu na ushuhuda wa Yesu.<verse eid="REV 1:9"/></para>
<para style="p"><verse number="10" style="v" sid="REV 1:10"/>Katika siku ya Bwana, nilikuwa katika Roho na nikasikia sauti kubwa kama ya baragumu nyuma yangu<verse eid="REV 1:10"/></para>
<para style="p"><verse number="11" style="v" sid="REV 1:11"/>ikisema, “Andika kwenye kitabu haya yote unayoyaona, kisha uyapeleke kwa makanisa saba, yaani: Efeso, Smirna, Pergamo, Thiatira, Sardi, Filadelfia na Laodikia.”<verse eid="REV 1:11"/></para>
<para style="p"><verse number="12" style="v" sid="REV 1:12"/>Ndipo nikageuka ili nione ni sauti ya nani iliyokuwa ikisema nami. Nami nilipogeuka, nikaona vinara saba vya taa vya dhahabu,<verse eid="REV 1:12"/></para>
<para style="p"><verse number="13" style="v" sid="REV 1:13"/>na katikati ya vile vinara vya taa, alikuwamo mtu kama Mwana wa Adamu, akiwa amevaa joho refu, na mkanda wa dhahabu ukiwa umefungwa kifuani mwake.<verse eid="REV 1:13"/></para>
<para style="p"><verse number="14" style="v" sid="REV 1:14"/>Kichwa chake na nywele zake zilikuwa nyeupe kama sufu, nyeupe kama theluji, nayo macho yake yalikuwa kama mwali wa moto.<verse eid="REV 1:14"/></para>
<para style="p"><verse number="15" style="v" sid="REV 1:15"/>Nyayo zake zilikuwa kama shaba inayongʼaa, katika tanuru ya moto, nayo sauti yake ilikuwa kama mugurumo ya maji mengi.<verse eid="REV 1:15"/></para>
<para style="p"><verse number="16" style="v" sid="REV 1:16"/>Katika mkono wake wa kuume alishika nyota saba, na kinywani mwake ulitoka upanga mkali wenye makali kuwili. Uso wake ulikuwa kama jua likingʼaa kwa nguvu zake zote.<verse eid="REV 1:16"/></para>
<para style="p"><verse number="17" style="v" sid="REV 1:17"/>Nilipomwona, nilianguka miguuni pake kama aliyekufa. Ndipo akauweka mkono wake wa kuume juu yangu na kusema: “Usiogope, Mimi ndiye wa Kwanza na wa Mwisho.<verse eid="REV 1:17"/></para>
<para style="p"><verse number="18" style="v" sid="REV 1:18"/>Mimi ni Yeye Aliye Hai, niliyekuwa nimekufa, na tazama, ni hai milele na milele! Nami ninazo funguo za mauti na kuzimu.<verse eid="REV 1:18"/></para>
<para style="p"><verse number="19" style="v" sid="REV 1:19"/>“Basi andika mambo uliyoyaona, yaliyopo na yale yatakayotukia baada ya haya.<verse eid="REV 1:19"/></para>
<para style="p"><verse number="20" style="v" sid="REV 1:20"/>Kuhusu siri ya zile nyota saba ulizoziona katika mkono wangu wa kuume na vile vinara saba vya taa vya dhahabu ni hii: Zile nyota saba ni malaika wa yale makanisa saba, navyo vile vinara saba ni hayo makanisa saba.<verse eid="REV 1:20"/></para>
<chapter eid="REV 1"/>
<chapter number="2" style="c" sid="REV 2"/>
<para style="p"><verse number="1" style="v" sid="REV 2:1"/>“Kwa malaika wa kanisa lililoko Efeso andika: “Haya ndiyo maneno ya yule aliyezishika zile nyota saba katika mkono wake wa kuume na ambaye hutembea kati ya vile vinara saba vya taa vya dhahabu.<verse eid="REV 2:1"/></para>
<para style="p"><verse number="2" style="v" sid="REV 2:2"/>Nayajua matendo yako, bidii yako na saburi yako. Najua kuwa huwezi kuvumiliana na watu waovu na ya kwamba umewajaribu wale wanaojifanya kuwa mitume na kumbe sio, nawe umewatambua kuwa ni waongo.<verse eid="REV 2:2"/></para>
<para style="p"><verse number="3" style="v" sid="REV 2:3"/>Umevumilia na kustahimili taabu kwa ajili ya Jina langu, wala hukuchoka.<verse eid="REV 2:3"/></para>
<para style="p"><verse number="4" style="v" sid="REV 2:4"/>“Lakini nina neno dhidi yako: Umeuacha upendo wako wa kwanza.<verse eid="REV 2:4"/></para>
<para style="p"><verse number="5" style="v" sid="REV 2:5"/>Kumbuka basi ni wapi ulikoangukia! Tubu na ukafanye matendo yale ya kwanza. Kama usipotubu, nitakuja kwako na kukiondoa kinara chako cha taa kutoka mahali pake.<verse eid="REV 2:5"/></para>
<para style="p"><verse number="6" style="v" sid="REV 2:6"/>Lakini una jambo hili kwa upande wako: Unayachukia matendo ya Wanikolai, ambayo nami pia nayachukia.<verse eid="REV 2:6"/></para>
<para style="p"><verse number="7" style="v" sid="REV 2:7"/>“Yeye aliye na sikio na asikie yale ambayo Roho ayaambia makanisa. Yeye ashindaye, nitampa haki ya kula matunda toka kwa mti wa uzima, ambao uko katika paradiso ya Mungu.<verse eid="REV 2:7"/></para>
<para style="p"><verse number="8" style="v" sid="REV 2:8"/>“Kwa malaika wa kanisa lililoko Smirna andika: “Haya ndiyo maneno yake yeye aliye wa Kwanza na wa Mwisho, aliyekufa kisha akafufuka.<verse eid="REV 2:8"/></para>
<para style="p"><verse number="9" style="v" sid="REV 2:9"/>Naijua dhiki yako na umaskini wako, lakini wewe ni tajiri! Nayajua masingizio ya wale wasemao kuwa ni Wayahudi lakini sio, bali wao ni sinagogi la Shetani.<verse eid="REV 2:9"/></para>
<para style="p"><verse number="10" style="v" sid="REV 2:10"/>Usiogope mateso yatakayokupata. Nakuambia ibilisi atawatia baadhi yenu gerezani ili kuwajaribu, nanyi mtapata dhiki kwa muda wa siku kumi. Uwe mwaminifu hata kufa, nami nitakupa taji ya uzima.<verse eid="REV 2:10"/></para>
<para style="p"><verse number="11" style="v" sid="REV 2:11"/>“Yeye aliye na sikio na asikie yale ambayo Roho ayaambia makanisa. Yeye ashindaye hatadhuriwa kamwe na mauti ya pili.<verse eid="REV 2:11"/></para>
<para style="p"><verse number="12" style="v" sid="REV 2:12"/>“Kwa malaika wa Kanisa lililoko Pergamo andika: “Haya ndiyo maneno yake yeye aliye na upanga mkali wenye makali kuwili.<verse eid="REV 2:12"/></para>
<para style="p"><verse number="13" style="v" sid="REV 2:13"/>Ninajua unakoishi, ni kule ambako Shetani ana kiti chake cha enzi. Lakini umelishika Jina langu. Wala hukuikana imani yako kwangu hata katika siku za shahidi wangu mwaminifu Antipa, ambaye aliuawa katika mji mkuu wenu, ambako ndiko anakoishi Shetani.<verse eid="REV 2:13"/></para>
<para style="p"><verse number="14" style="v" sid="REV 2:14"/>“Hata hivyo, nina mambo machache dhidi yako: Unao watu wafuatao mafundisho ya Balaamu, yule aliyemfundisha Balaki kuwashawishi Waisraeli watende dhambi kwa kula vitu vilivyotolewa kafara kwa sanamu na kufanya uasherati.<verse eid="REV 2:14"/></para>
<para style="p"><verse number="15" style="v" sid="REV 2:15"/>Vivyo hivyo unao wale wayashikayo mafundisho ya Wanikolai.<verse eid="REV 2:15"/></para>
<para style="p"><verse number="16" style="v" sid="REV 2:16"/>Basi tubu! Ama sivyo, nitakuja kwako upesi na kupigana na watu hao kwa upanga wa kinywa changu.<verse eid="REV 2:16"/></para>
<para style="p"><verse number="17" style="v" sid="REV 2:17"/>“Yeye aliye na sikio na asikie yale ambayo Roho ayaambia makanisa. Yeye ashindaye nitampa baadhi ya ile mana iliyofichwa. Nitampa pia jiwe jeupe ambalo juu yake limeandikwa jina jipya asilolijua mtu, isipokuwa yule anayelipokea.<verse eid="REV 2:17"/></para>
<para style="p"><verse number="18" style="v" sid="REV 2:18"/>“Kwa malaika wa kanisa lililoko Thiatira andika: “Haya ndiyo maneno ya Mwana wa Mungu, ambaye macho yake ni kama mwali wa moto na ambaye miguu yake ni kama shaba iliyosuguliwa sana.<verse eid="REV 2:18"/></para>
<para style="p"><verse number="19" style="v" sid="REV 2:19"/>Nayajua matendo yako, upendo wako na imani yako, huduma na saburi yako na kwamba matendo yako ya sasa yamezidi yale ya kwanza.<verse eid="REV 2:19"/></para>
<para style="p"><verse number="20" style="v" sid="REV 2:20"/>“Hata hivyo, nina neno dhidi yako: Unamvumilia yule mwanamke Yezebeli ambaye anajiita nabii, lakini anawafundisha na kuwapotosha watumishi wangu ili wafanye uasherati na kula vyakula vilivyotolewa kafara kwa sanamu.<verse eid="REV 2:20"/></para>
<para style="p"><verse number="21" style="v" sid="REV 2:21"/>Nimempa muda ili atubu kwa ajili ya uasherati wake, lakini hataki.<verse eid="REV 2:21"/></para>
<para style="p"><verse number="22" style="v" sid="REV 2:22"/>Kwa hiyo nitamtupa kwenye kitanda cha mateso, na nitawafanya hao wanaozini naye kupata mateso makali wasipotubia njia zake.<verse eid="REV 2:22"/></para>
<para style="p"><verse number="23" style="v" sid="REV 2:23"/>Nami nitawaua watoto wake. Nayo makanisa yote yatajua kwamba Mimi ndiye nichunguzaye mioyo na nia, na kwamba nitamlipa kila mmoja wenu kwa kadiri ya matendo yake.<verse eid="REV 2:23"/></para>
<para style="p"><verse number="24" style="v" sid="REV 2:24"/>Basi nawaambia ninyi wengine mlioko Thiatira, ninyi ambao hamyafuati mafundisho ya Yezebeli, wala hamkujifunza hayo yanayoitwa mambo ya ndani sana ya Shetani (sitaweka mzigo mwingine wowote juu yenu):<verse eid="REV 2:24"/></para>
<para style="p"><verse number="25" style="v" sid="REV 2:25"/>Lakini shikeni sana mlicho nacho, mpaka nitakapokuja.<verse eid="REV 2:25"/></para>
<para style="p"><verse number="26" style="v" sid="REV 2:26"/>“Atakayeshinda na kutenda mapenzi yangu mpaka mwisho, nitampa mamlaka juu ya mataifa:<verse eid="REV 2:26"/></para>
<para style="p"><verse number="27" style="v" sid="REV 2:27"/>“ ‘Atawatawala kwa fimbo ya chuma, atawavunja vipande vipande kama chombo cha udongo’: kama vile mimi nilivyopokea mamlaka kutoka kwa Baba yangu.<verse eid="REV 2:27"/></para>
<para style="p"><verse number="28" style="v" sid="REV 2:28"/>Nami nitampa pia ile nyota ya asubuhi.<verse eid="REV 2:28"/></para>
<para style="p"><verse number="29" style="v" sid="REV 2:29"/>Yeye aliye na sikio na asikie yale ambayo Roho ayaambia makanisa.<verse eid="REV 2:29"/></para>
<chapter eid="REV 2"/>
<chapter number="3" style="c" sid="REV 3"/>
<para style="p"><verse number="1" style="v" sid="REV 3:1"/>“Kwa malaika wa kanisa lililoko Sardi andika: “Haya ndiyo maneno ya aliye na zile Roho saba za Mungu na zile nyota saba. Nayajua matendo yako, kwamba una sifa ya kuwa hai, lakini umekufa.<verse eid="REV 3:1"/></para>
<para style="p"><verse number="2" style="v" sid="REV 3:2"/>Amka! Nawe uyaimarishe yale yaliyosalia na yaliyo karibu kufa, kwa maana sikuona kwamba kazi zako zimekamilika machoni pa Mungu wangu.<verse eid="REV 3:2"/></para>
<para style="p"><verse number="3" style="v" sid="REV 3:3"/>Kumbuka basi yale uliyoyapokea na kuyasikia, yatii na ukatubu. Lakini usipoamka, nitakuja kama mwizi wala hutajua saa nitakayokuja kwako.<verse eid="REV 3:3"/></para>
<para style="p"><verse number="4" style="v" sid="REV 3:4"/>“Lakini bado una watu wachache katika Sardi ambao hawajayachafua mavazi yao. Wao wataenda pamoja nami, wakiwa wamevaa mavazi meupe, kwa maana wanastahili.<verse eid="REV 3:4"/></para>
<para style="p"><verse number="5" style="v" sid="REV 3:5"/>Yeye ashindaye atavikwa vazi jeupe kama wao. Sitafuta jina lake kutoka kitabu cha uzima, bali nitalikiri jina lake mbele za Baba yangu na mbele za malaika wake.<verse eid="REV 3:5"/></para>
<para style="p"><verse number="6" style="v" sid="REV 3:6"/>Yeye aliye na sikio na asikie yale ambayo Roho ayaambia makanisa.<verse eid="REV 3:6"/></para>
<para style="p"><verse number="7" style="v" sid="REV 3:7"/>“Kwa malaika wa kanisa lililoko Filadelfia andika: “Haya ndiyo maneno yake yeye aliye mtakatifu na wa kweli, yeye aliye na ufunguo wa Daudi. Anachokifungua hakuna awezaye kukifunga, wala anachokifunga hakuna awezaye kukifungua.<verse eid="REV 3:7"/></para>
<para style="p"><verse number="8" style="v" sid="REV 3:8"/>Nayajua matendo yako. Tazama, nimeweka mbele yako mlango uliofunguliwa, wala hakuna awezaye kuufunga. Ninajua kwamba una nguvu kidogo lakini umelishika neno langu wala hukulikana Jina langu.<verse eid="REV 3:8"/></para>
<para style="p"><verse number="9" style="v" sid="REV 3:9"/>Nitawafanya wale wa sinagogi la Shetani, wale ambao husema kuwa ni Wayahudi lakini sio, bali ni waongo, nitawafanya waje wapige magoti miguuni pako, na wakiri ya kwamba nimekupenda.<verse eid="REV 3:9"/></para>
<para style="p"><verse number="10" style="v" sid="REV 3:10"/>Kwa kuwa umeshika amri yangu ya kuvumilia katika saburi, nitakulinda katika saa ya kujaribiwa inayokuja ulimwenguni pote, ili kuwajaribu wote wakaao duniani.<verse eid="REV 3:10"/></para>
<para style="p"><verse number="11" style="v" sid="REV 3:11"/>“Ninakuja upesi. Shika sana ulicho nacho, ili mtu asije akaichukua taji yako.<verse eid="REV 3:11"/></para>
<para style="p"><verse number="12" style="v" sid="REV 3:12"/>Yeye ashindaye nitamfanya kuwa nguzo katika hekalu la Mungu wangu, wala hatatoka humo kamwe. Nitaandika juu yake Jina la Mungu wangu na jina la mji mkubwa wa Mungu wangu, Yerusalemu mpya, ambao unashuka kutoka mbinguni kwa Mungu wangu. Nami pia nitaandika juu yake Jina langu jipya.<verse eid="REV 3:12"/></para>
<para style="p"><verse number="13" style="v" sid="REV 3:13"/>Yeye aliye na sikio na asikie yale ambayo Roho ayaambia makanisa.<verse eid="REV 3:13"/></para>
<para style="p"><verse number="14" style="v" sid="REV 3:14"/>“Kwa malaika wa kanisa lililoko Laodikia andika: “Haya ndiyo maneno yake yeye aliye Amen, shahidi mwaminifu na wa kweli, mtawala wa uumbaji wote wa Mungu.<verse eid="REV 3:14"/></para>
<para style="p"><verse number="15" style="v" sid="REV 3:15"/>Nayajua matendo yako, ya kwamba wewe si baridi wala si moto. Afadhali ungelikuwa moja au lingine.<verse eid="REV 3:15"/></para>
<para style="p"><verse number="16" style="v" sid="REV 3:16"/>Hivyo kwa kuwa u vuguvugu, si baridi wala moto, nitakutapika utoke kinywani mwangu.<verse eid="REV 3:16"/></para>
<para style="p"><verse number="17" style="v" sid="REV 3:17"/>Kwa maana unasema: ‘Mimi ni tajiri, nimejilimbikizia mali, wala sihitaji kitu chochote.’ Lakini hutambui ya kwamba wewe ni mnyonge, wa kuhurumiwa, maskini, kipofu, tena uliye uchi.<verse eid="REV 3:17"/></para>
<para style="p"><verse number="18" style="v" sid="REV 3:18"/>Nakushauri ununue kutoka kwangu dhahabu iliyosafishwa kwa moto, ili upate kuwa tajiri, na mavazi meupe ili uyavae upate kuficha aibu ya uchi wako, na mafuta ya kupaka macho yako ili upate kuona.<verse eid="REV 3:18"/></para>
<para style="p"><verse number="19" style="v" sid="REV 3:19"/>“Wale niwapendao, ninawakemea na kuwaadibisha. Hivyo uwe na bidii ukatubu.<verse eid="REV 3:19"/></para>
<para style="p"><verse number="20" style="v" sid="REV 3:20"/>Tazama! Nasimama mlangoni nabisha. Kama mtu yeyote akisikia sauti yangu na kufungua mlango, nitaingia ndani na kula pamoja naye, naye pamoja nami.<verse eid="REV 3:20"/></para>
<para style="p"><verse number="21" style="v" sid="REV 3:21"/>“Yeye ashindaye nitampa haki ya kuketi pamoja nami kwenye kiti changu cha enzi, kama vile mimi nilivyoshinda na nikaketi pamoja na Baba yangu kwenye kiti chake cha enzi.<verse eid="REV 3:21"/></para>
<para style="p"><verse number="22" style="v" sid="REV 3:22"/>Yeye aliye na sikio na asikie yale ambayo Roho ayaambia makanisa.”<verse eid="REV 3:22"/></para>
<chapter eid="REV 3"/>
<chapter number="4" style="c" sid="REV 4"/>
<para style="p"><verse number="1" style="v" sid="REV 4:1"/>Baada ya mambo hayo nilitazama, nami nikaona mbele yangu mlango uliokuwa wazi mbinguni. Nayo ile sauti niliyokuwa nimeisikia hapo mwanzo ikisema nami kama tarumbeta ikasema, “Njoo, huku, nami nitakuonyesha yale ambayo hayana budi kutokea baada ya haya.”<verse eid="REV 4:1"/></para>
<para style="p"><verse number="2" style="v" sid="REV 4:2"/>Ghafula nilikuwa katika Roho, na hapo mbele yangu kilikuwepo kiti cha enzi mbinguni, kikiwa kimekaliwa na mtu.<verse eid="REV 4:2"/></para>
<para style="p"><verse number="3" style="v" sid="REV 4:3"/>Aliyekuwa amekikalia alikuwa anaonekana kama yaspi na akiki. Kukizunguka kile kiti cha enzi palikuwa na upinde wa mvua ulioonekana kama zumaridi.<verse eid="REV 4:3"/></para>
<para style="p"><verse number="4" style="v" sid="REV 4:4"/>Kukizunguka hicho kiti cha enzi palikuwa na viti vingine vya enzi ishirini na vinne, na juu ya hivyo viti walikuwa wameketi wazee ishirini na wanne. Walivaa mavazi meupe, na walikuwa na taji za dhahabu vichwani mwao.<verse eid="REV 4:4"/></para>
<para style="p"><verse number="5" style="v" sid="REV 4:5"/>Kwenye kile kiti cha enzi palikuwa panatoka miali ya umeme wa radi, ngurumo na sauti za radi. Mbele ya kiti cha enzi, taa saba zilikuwa zinawaka. Hizi ndizo roho saba za Mungu.<verse eid="REV 4:5"/></para>
<para style="p"><verse number="6" style="v" sid="REV 4:6"/>Pia mbele ya kiti cha enzi palikuwa na kile kilichoonekana kama bahari ya kioo, iliyokuwa angavu kama bilauri. Katikati, kukizunguka kile kiti cha enzi, kulikuwa na viumbe wanne wenye uhai, wakiwa wamejawa na macho mbele na nyuma.<verse eid="REV 4:6"/></para>
<para style="p"><verse number="7" style="v" sid="REV 4:7"/>Kiumbe wa kwanza mwenye uhai alikuwa kama simba, wa pili alikuwa kama ngʼombe dume, wa tatu alikuwa na uso kama wa mwanadamu, na wa nne alikuwa kama tai anayeruka.<verse eid="REV 4:7"/></para>
<para style="p"><verse number="8" style="v" sid="REV 4:8"/>Kila mmoja wa hawa viumbe wanne wenye uhai alikuwa na mabawa sita, na kujawa na macho pande zote hadi chini ya mabawa. Usiku na mchana hawaachi kusema: “Mtakatifu, Mtakatifu, Mtakatifu, ni Bwana Mungu Mwenyezi, aliyekuwako, aliyeko na atakayekuja.”<verse eid="REV 4:8"/></para>
<para style="p"><verse number="9" style="v" sid="REV 4:9"/>Kila mara viumbe hao wanne wenye uhai wanapomtukuza, kumheshimu na kumshukuru yeye aketiye kwenye kile kiti cha enzi, tena aishiye milele na milele,<verse eid="REV 4:9"/></para>
<para style="p"><verse number="10" style="v" sid="REV 4:10"/>wale wazee ishirini na wanne huanguka mbele zake aketiye kwenye kiti cha enzi na kumwabudu yeye aliye hai milele na milele. Huziweka taji zao mbele ya kiti cha enzi, wakisema:<verse eid="REV 4:10"/></para>
<para style="p"><verse number="11" style="v" sid="REV 4:11"/>“Bwana wetu na Mungu wetu, wewe unastahili kupokea utukufu na heshima na uweza, kwa maana ndiwe uliyeviumba vitu vyote, na kwa mapenzi yako viliumbwa na vimekuwako.”<verse eid="REV 4:11"/></para>
<chapter eid="REV 4"/>
<chapter number="5" style="c" sid="REV 5"/>
<para style="p"><verse number="1" style="v" sid="REV 5:1"/>Kisha nikaona katika mkono wake wa kuume wa yule aliyeketi kwenye kile kiti cha enzi, kitabu kilichoandikwa ndani na upande wa nje, kikiwa kimefungwa kwa lakiri saba.<verse eid="REV 5:1"/></para>
<para style="p"><verse number="2" style="v" sid="REV 5:2"/>Nami nikamwona malaika mwenye nguvu akitangaza kwa sauti kuu, akisema, “Ni nani anayestahili kuzivunja hizo lakiri na kukifungua kitabu?”<verse eid="REV 5:2"/></para>
<para style="p"><verse number="3" style="v" sid="REV 5:3"/>Lakini hapakuwa na yeyote mbinguni wala duniani au chini ya dunia aliyeweza kukifungua hicho kitabu wala hata kutazama ndani yake.<verse eid="REV 5:3"/></para>
<para style="p"><verse number="4" style="v" sid="REV 5:4"/>Nikalia sana sana kwa sababu hakuonekana yeyote anayestahili kukifungua hicho kitabu wala kutazama ndani yake.<verse eid="REV 5:4"/></para>
<para style="p"><verse number="5" style="v" sid="REV 5:5"/>Kisha, mmoja wa wale wazee akaniambia, “Usilie! Tazama, Simba wa kabila la Yuda, wa Uzao wa Daudi, ameshinda. Yeye ndiye anayeweza kukifungua hicho kitabu na kuvunja hizo lakiri zake saba.”<verse eid="REV 5:5"/></para>
<para style="p"><verse number="6" style="v" sid="REV 5:6"/>Ndipo nikaona katikati ya kile kiti cha enzi na wale viumbe wenye uhai wanne na miongoni mwa wale wazee, Mwana-Kondoo amesimama, akiwa kama amechinjwa. Alikuwa na pembe saba na macho saba, ambazo ndizo zile Roho saba za Mungu zilizotumwa duniani pote.<verse eid="REV 5:6"/></para>
<para style="p"><verse number="7" style="v" sid="REV 5:7"/>Huyo Mwana-Kondoo akaja na kukitwaa kile kitabu kutoka kwenye mkono wa kuume wa yule aliyeketi kwenye kile kiti cha enzi.<verse eid="REV 5:7"/></para>
<para style="p"><verse number="8" style="v" sid="REV 5:8"/>Alipokwisha kukitwaa kile kitabu, wale viumbe wenye uhai wanne pamoja na wale wazee ishirini na wanne wakaanguka mbele ya yule Mwana-Kondoo. Kila mmoja wao alikuwa na kinubi, nao walikuwa wameshika mabakuli ya dhahabu yaliyojaa uvumba, ambayo ni maombi ya watakatifu.<verse eid="REV 5:8"/></para>
<para style="p"><verse number="9" style="v" sid="REV 5:9"/>Nao wakaimba wimbo mpya, wakisema: “Wewe unastahili kukitwaa kitabu na kuzivunja lakiri zake, kwa sababu ulichinjwa na kwa damu yako ukamnunulia Mungu watu kutoka kila kabila, kila lugha, kila jamaa na kila taifa.<verse eid="REV 5:9"/></para>
<para style="p"><verse number="10" style="v" sid="REV 5:10"/>Wewe umewafanya hawa wawe ufalme na makuhani wa kumtumikia Mungu wetu, nao watatawala duniani.”<verse eid="REV 5:10"/></para>
<para style="p"><verse number="11" style="v" sid="REV 5:11"/>Kisha nikatazama, nikasikia sauti za malaika wengi wakiwa wamekizunguka kile kiti cha enzi, pamoja na wale viumbe wenye uhai wanne na wale wazee ishirini na wanne. Idadi yao ilikuwa kumi elfu mara kumi elfu na maelfu ya maelfu.<verse eid="REV 5:11"/></para>
<para style="p"><verse number="12" style="v" sid="REV 5:12"/>Nao waliimba kwa sauti kuu, wakisema: “Anastahili Mwana-Kondoo, yeye aliyechinjwa, kupokea uweza na utajiri na hekima na nguvu na heshima na utukufu na sifa!”<verse eid="REV 5:12"/></para>
<para style="p"><verse number="13" style="v" sid="REV 5:13"/>Kisha nikasikia kila kiumbe mbinguni na duniani, chini ya nchi na baharini na vyote vilivyomo ndani yake vikiimba: “Sifa na heshima na utukufu na uweza ni vyake yeye aketiye juu ya hicho kiti cha enzi na kwa Mwana-Kondoo, milele na milele!”<verse eid="REV 5:13"/></para>
<para style="p"><verse number="14" style="v" sid="REV 5:14"/>Wale viumbe wenye uhai wanne wakasema, “Amen!” Nao wale wazee ishirini na wanne wakaanguka kifudifudi wakaabudu.<verse eid="REV 5:14"/></para>
<chapter eid="REV 5"/>
<chapter number="6" style="c" sid="REV 6"/>
<para style="p"><verse number="1" style="v" sid="REV 6:1"/>Kisha nikaangalia wakati Mwana-Kondoo akivunja ile lakiri ya kwanza miongoni mwa zile saba. Ndipo nikasikia mmoja wa wale viumbe wanne wenye uhai akisema kwa sauti kama ya radi: “Njoo!”<verse eid="REV 6:1"/></para>
<para style="p"><verse number="2" style="v" sid="REV 6:2"/>Nikatazama, na hapo mbele yangu alikuwepo farasi mweupe! Yeye aliyempanda alikuwa na upinde, naye akapewa taji, akampanda akatoka akiwa kama mshindi aelekeaye katika kushinda.<verse eid="REV 6:2"/></para>
<para style="p"><verse number="3" style="v" sid="REV 6:3"/>Alipoivunja ile lakiri ya pili, nikamsikia yule kiumbe wa pili mwenye uhai akisema, “Njoo!”<verse eid="REV 6:3"/></para>
<para style="p"><verse number="4" style="v" sid="REV 6:4"/>Ndipo akatokea farasi mwingine mwekundu sana. Yeye aliyempanda akapewa uwezo wa kuondoa amani duniani na kuwafanya watu wauane. Yeye akapewa upanga mkubwa.<verse eid="REV 6:4"/></para>
<para style="p"><verse number="5" style="v" sid="REV 6:5"/>Mwana-kondoo alipoivunja ile lakiri ya tatu, nikamsikia yule kiumbe wa tatu mwenye uhai akisema, “Njoo!” Nikatazama, na mbele yangu alikuwepo farasi mweusi! Yeye aliyempanda alikuwa na mizani mkononi mwake.<verse eid="REV 6:5"/></para>
<para style="p"><verse number="6" style="v" sid="REV 6:6"/>Ndipo nikasikia kile kilichokuwa kama sauti katikati ya wale viumbe wanne wenye uhai ikisema, “Kipimo kimoja cha ngano kwa mshahara wa kibarua wa siku moja, na vipimo vitatu vya shayiri kwa mshahara wa kibarua cha siku moja. Lakini usiharibu mafuta wala divai!”<verse eid="REV 6:6"/></para>
<para style="p"><verse number="7" style="v" sid="REV 6:7"/>Alipovunja ile lakiri ya nne, nikasikia sauti ya yule kiumbe wa nne mwenye uhai ikisema, “Njoo!”<verse eid="REV 6:7"/></para>
<para style="p"><verse number="8" style="v" sid="REV 6:8"/>Nikatazama, na hapo mbele yangu alikuwepo farasi mwenye rangi ya kijivujivu! Yeye aliyempanda aliitwa Mauti, naye Kuzimu alikuwa akimfuata nyuma yake kwa karibu. Wakapewa mamlaka juu ya robo ya dunia, kuua kwa upanga, njaa, tauni na kwa wanyama wakali wa dunia.<verse eid="REV 6:8"/></para>
<para style="p"><verse number="9" style="v" sid="REV 6:9"/>Mwana-kondoo alipoivunja ile lakiri ya tano, nikaona chini ya madhabahu, roho za wale waliochinjwa kwa ajili ya neno la Mungu na kwa ajili ya ushuhuda walioutunza.<verse eid="REV 6:9"/></para>
<para style="p"><verse number="10" style="v" sid="REV 6:10"/>Wakalia kwa sauti kuu, wakisema, “Hata lini, Ee Bwana Mwenyezi, uliye mtakatifu na mwaminifu, hutawahukumu na kulipiza kisasi juu ya watu waishio duniani kwa ajili ya damu yetu?”<verse eid="REV 6:10"/></para>
<para style="p"><verse number="11" style="v" sid="REV 6:11"/>Kisha kila mmoja wao akapewa joho jeupe na wakaambiwa wangoje kwa muda kidogo zaidi, mpaka idadi ya ndugu zao na watumishi wenzao watakaouawa kama wao walivyouawa, itakapotimia.<verse eid="REV 6:11"/></para>
<para style="p"><verse number="12" style="v" sid="REV 6:12"/>Nikatazama akiivunja ile lakiri ya sita. Pakatokea tetemeko kuu la nchi, na jua likawa jeusi kama nguo ya gunia iliyotengenezwa kwa singa za mbuzi, na mwezi wote ukawa mwekundu kama damu.<verse eid="REV 6:12"/></para>
<para style="p"><verse number="13" style="v" sid="REV 6:13"/>Nyota zilizo angani zikaanguka ardhini kama vile matunda ya mtini yasiyokomaa yaangukavyo wakati mti wake unapotikiswa na upepo mkali.<verse eid="REV 6:13"/></para>
<para style="p"><verse number="14" style="v" sid="REV 6:14"/>Anga ikatoweka kama vile karatasi isokotwavyo, na kila mlima na kila kisiwa kikaondolewa mahali pake.<verse eid="REV 6:14"/></para>
<para style="p"><verse number="15" style="v" sid="REV 6:15"/>Ndipo wafalme wa dunia, wakuu wote, majemadari, matajiri, wenye nguvu na kila mtu, mtumwa na mtu huru, wakajificha katika mapango na kwenye miamba ya milima.<verse eid="REV 6:15"/></para>
<para style="p"><verse number="16" style="v" sid="REV 6:16"/>Wakaiita milima na miamba wakisema, “Tuangukieni, mkatufiche na uso wake yeye aketiye kwenye kiti cha enzi, na mkatuepushe na ghadhabu ya Mwana-Kondoo!<verse eid="REV 6:16"/></para>
<para style="p"><verse number="17" style="v" sid="REV 6:17"/>Kwa maana siku ile kuu ya ghadhabu yao imewadia. Je, ni nani awezaye kustahimili?”<verse eid="REV 6:17"/></para>
<chapter eid="REV 6"/>
<chapter number="7" style="c" sid="REV 7"/>
<para style="p"><verse number="1" style="v" sid="REV 7:1"/>Baada ya hili nikaona malaika wanne wakiwa wamesimama katika pembe nne za dunia, wakizuia hizo pepo nne za dunia, ili kwamba pasiwe na upepo utakaovuma juu ya nchi au juu ya bahari au juu ya mti wowote.<verse eid="REV 7:1"/></para>
<para style="p"><verse number="2" style="v" sid="REV 7:2"/>Nikaona malaika mwingine akipanda kutoka mawio ya jua akiwa na muhuri wa Mungu aliye hai. Akawaita kwa sauti kubwa wale malaika wanne waliokuwa wamepewa mamlaka ya kuidhuru nchi na bahari, akisema,<verse eid="REV 7:2"/></para>
<para style="p"><verse number="3" style="v" sid="REV 7:3"/>“Msiidhuru nchi wala bahari, wala miti, hadi tuwe tumetia muhuri kwenye vipaji vya nyuso za watumishi wa Mungu wetu.”<verse eid="REV 7:3"/></para>
<para style="p"><verse number="4" style="v" sid="REV 7:4"/>Ndipo nikasikia idadi ya wale waliotiwa muhuri: yaani 144,000 kutoka makabila yote ya Israeli.<verse eid="REV 7:4"/></para>
<para style="p"><verse number="5" style="v" sid="REV 7:5"/>Kutoka kabila la Yuda 12,000 walitiwa muhuri, kutoka kabila la Reubeni 12,000, kutoka kabila la Gadi 12,000,<verse eid="REV 7:5"/></para>
<para style="p"><verse number="6" style="v" sid="REV 7:6"/>kutoka kabila la Asheri 12,000, kutoka kabila la Naftali 12,000, kutoka kabila la Manase 12,000,<verse eid="REV 7:6"/></para>
<para style="p"><verse number="7" style="v" sid="REV 7:7"/>kutoka kabila la Simeoni 12,000, kutoka kabila la Lawi 12,000, kutoka kabila la Isakari 12,000,<verse eid="REV 7:7"/></para>
<para style="p"><verse number="8" style="v" sid="REV 7:8"/>kutoka kabila la Zabuloni 12,000, kutoka kabila la Yosefu 12,000, na kutoka kabila la Benyamini 12,000.<verse eid="REV 7:8"/></para>
<para style="p"><verse number="9" style="v" sid="REV 7:9"/>Baada ya hili nikatazama na hapo mbele yangu palikuwa na umati mkubwa wa watu ambao hakuna yeyote awezaye kuuhesabu, kutoka kila taifa, kila kabila, kila jamaa na kila lugha, wamesimama mbele ya kile kiti cha enzi na mbele ya Mwana-Kondoo. Walikuwa wamevaa mavazi meupe na wakiwa wameshika matawi ya mitende mikononi mwao.<verse eid="REV 7:9"/></para>
<para style="p"><verse number="10" style="v" sid="REV 7:10"/>Nao walikuwa wakipiga kelele kwa sauti kubwa wakisema: “Wokovu una Mungu wetu, yeye aketiye kwenye kiti cha enzi, na Mwana-Kondoo!”<verse eid="REV 7:10"/></para>
<para style="p"><verse number="11" style="v" sid="REV 7:11"/>Malaika wote walikuwa wamesimama kukizunguka kile kiti cha enzi na wale wazee ishirini na wanne na wale viumbe wanne wenye uhai. Wakaanguka kifudifudi mbele ya hicho kiti cha enzi na kumwabudu Mungu,<verse eid="REV 7:11"/></para>
<para style="p"><verse number="12" style="v" sid="REV 7:12"/>wakisema: “Amen! Sifa na utukufu na hekima na shukrani na heshima na uweza na nguvu viwe kwa Mungu wetu milele na milele. Amen!”<verse eid="REV 7:12"/></para>
<para style="p"><verse number="13" style="v" sid="REV 7:13"/>Kisha mmoja wa wale wazee ishirini na wanne akaniuliza, “Ni nani hawa waliovaa mavazi meupe, nao wametoka wapi?”<verse eid="REV 7:13"/></para>
<para style="p"><verse number="14" style="v" sid="REV 7:14"/>Nikamjibu, “Bwana, wewe wajua.” Naye akasema, “Hawa ni wale waliotoka katika ile dhiki kuu, nao wamefua mavazi yao katika damu ya Mwana-Kondoo na kuyafanya meupe kabisa.<verse eid="REV 7:14"/></para>
<para style="p"><verse number="15" style="v" sid="REV 7:15"/>Kwa hiyo, “Wako mbele ya kiti cha enzi cha Mungu na kumtumikia usiku na mchana katika hekalu lake; naye aketiye katika kile kiti cha enzi atatanda hema yake juu yao.<verse eid="REV 7:15"/></para>
<para style="p"><verse number="16" style="v" sid="REV 7:16"/>Kamwe hawataona njaa wala kiu tena. Jua halitawapiga wala joto lolote liunguzalo.<verse eid="REV 7:16"/></para>
<para style="p"><verse number="17" style="v" sid="REV 7:17"/>Kwa maana Mwana-Kondoo aliyeko katikati ya kile kiti cha enzi atakuwa Mchungaji wao; naye atawaongoza kwenda kwenye chemchemi za maji yaliyo hai. Naye Mungu atafuta kila chozi kutoka macho yao.”<verse eid="REV 7:17"/></para>
<chapter eid="REV 7"/>
<chapter number="8" style="c" sid="REV 8"/>
<para style="p"><verse number="1" style="v" sid="REV 8:1"/>Mwana-Kondoo alipoivunja ile lakiri ya saba, pakawa kimya mbinguni kwa muda wa nusu saa.<verse eid="REV 8:1"/></para>
<para style="p"><verse number="2" style="v" sid="REV 8:2"/>Nami nikawaona wale malaika saba wanaosimama mbele za Mungu, nao wakapewa tarumbeta saba.<verse eid="REV 8:2"/></para>
<para style="p"><verse number="3" style="v" sid="REV 8:3"/>Malaika mwingine aliyekuwa na chetezo cha dhahabu, akaja na kusimama mbele ya madhabahu. Akapewa uvumba mwingi ili autoe pamoja na maombi ya watakatifu wote, juu ya yale madhabahu ya dhahabu yaliyo mbele ya kile kiti cha enzi.<verse eid="REV 8:3"/></para>
<para style="p"><verse number="4" style="v" sid="REV 8:4"/>Ule moshi wa uvumba pamoja na yale maombi ya watakatifu, vikapanda juu mbele za Mungu, kutoka mkononi mwa huyo malaika.<verse eid="REV 8:4"/></para>
<para style="p"><verse number="5" style="v" sid="REV 8:5"/>Kisha yule malaika akachukua kile chetezo, akakijaza moto kutoka kwa yale madhabahu, akautupa juu ya dunia. Pakatokea sauti za radi, ngurumo, umeme wa radi na tetemeko la ardhi.<verse eid="REV 8:5"/></para>
<para style="p"><verse number="6" style="v" sid="REV 8:6"/>Basi wale malaika saba waliokuwa na zile tarumbeta saba wakajiandaa kuzipiga.<verse eid="REV 8:6"/></para>
<para style="p"><verse number="7" style="v" sid="REV 8:7"/>Malaika wa kwanza akaipiga tarumbeta yake, pakatokea mvua ya mawe na moto uliochanganyika na damu, navyo vikatupwa kwa nguvu juu ya nchi. Na theluthi ya dunia ikateketea, theluthi ya miti ikateketea, na nyasi yote mbichi ikateketea.<verse eid="REV 8:7"/></para>
<para style="p"><verse number="8" style="v" sid="REV 8:8"/>Malaika wa pili akaipiga tarumbeta yake na kitu kama mlima mkubwa unaowaka moto kikatupwa baharini. Theluthi ya bahari ikawa damu,<verse eid="REV 8:8"/></para>
<para style="p"><verse number="9" style="v" sid="REV 8:9"/>theluthi ya viumbe vyenye uhai viishivyo baharini vikafa na theluthi ya meli zikaharibiwa.<verse eid="REV 8:9"/></para>
<para style="p"><verse number="10" style="v" sid="REV 8:10"/>Malaika wa tatu akaipiga tarumbeta yake, na nyota kubwa iliyokuwa ikiwaka kama taa ikaanguka toka angani, ikaangukia theluthi ya mito na chemchemi za maji.<verse eid="REV 8:10"/></para>
<para style="p"><verse number="11" style="v" sid="REV 8:11"/>Nyota hiyo inaitwa Uchungu. Theluthi ya maji yakawa machungu na watu wengi wakafa kutokana na maji hayo kwa maana yalikuwa machungu.<verse eid="REV 8:11"/></para>
<para style="p"><verse number="12" style="v" sid="REV 8:12"/>Kisha malaika wa nne akaipiga tarumbeta yake, na theluthi ya jua, theluthi ya mwezi na theluthi ya nyota zikapigwa. Kwa hiyo theluthi moja ya mwanga ikawa giza. Theluthi ya mchana ikawa haina mwanga na pia theluthi ya usiku.<verse eid="REV 8:12"/></para>
<para style="p"><verse number="13" style="v" sid="REV 8:13"/>Nilipokuwa tena nikitazama, nikamsikia tai mmoja akipiga kelele kwa sauti kuu wakati akiruka katikati ya mbingu, akisema, “Ole! Ole! Ole wa watu waishio duniani, kwa sababu ya tarumbeta ambazo malaika hao wengine watatu wanakaribia kuzipiga!”<verse eid="REV 8:13"/></para>
<chapter eid="REV 8"/>
<chapter number="9" style="c" sid="REV 9"/>
<para style="p"><verse number="1" style="v" sid="REV 9:1"/>Malaika wa tano akaipiga tarumbeta yake, nami nikaona nyota iliyokuwa imeanguka toka angani hadi ardhini. Nyota hiyo ilipewa ufunguo wa lile Shimo.<verse eid="REV 9:1"/></para>
<para style="p"><verse number="2" style="v" sid="REV 9:2"/>Alipolifungua hilo Shimo, moshi ukapanda kutoka humo kama moshi wa tanuru kubwa sana. Jua na anga vikatiwa giza na ule moshi uliotoka katika hilo Shimo.<verse eid="REV 9:2"/></para>
<para style="p"><verse number="3" style="v" sid="REV 9:3"/>Ndipo katika ule moshi wakatoka nzige wakaenda juu ya nchi, nao wakapewa nguvu kama zile za nge wa duniani.<verse eid="REV 9:3"/></para>
<para style="p"><verse number="4" style="v" sid="REV 9:4"/>Wakaambiwa wasidhuru nyasi ya nchi, wala mmea wala mti wowote, bali wawadhuru tu wale watu ambao hawana muhuri wa Mungu kwenye vipaji vya nyuso zao.<verse eid="REV 9:4"/></para>
<para style="p"><verse number="5" style="v" sid="REV 9:5"/>Wakaruhusiwa kuwatesa kwa muda wa miezi mitano, lakini wasiwaue. Uchungu wa kuuma kwao ulikuwa kama ule wa mtu aumwapo na nge.<verse eid="REV 9:5"/></para>
<para style="p"><verse number="6" style="v" sid="REV 9:6"/>Katika siku hizo watu watatafuta kifo lakini hawatakiona, watatamani kufa, lakini kifo kitawakimbia.<verse eid="REV 9:6"/></para>
<para style="p"><verse number="7" style="v" sid="REV 9:7"/>Wale nzige walikuwa na umbo kama la farasi waliotayarishwa kwa ajili ya vita. Kwenye vichwa vyao kulikuwa na kitu kama taji za dhahabu na nyuso zao zilikuwa kama za binadamu.<verse eid="REV 9:7"/></para>
<para style="p"><verse number="8" style="v" sid="REV 9:8"/>Walikuwa na nywele kama za wanawake, na meno yao yalikuwa kama ya simba.<verse eid="REV 9:8"/></para>
<para style="p"><verse number="9" style="v" sid="REV 9:9"/>Walikuwa na dirii kama za chuma, na sauti za mabawa yao zilikuwa kama ngurumo za farasi wengi na magari mengi yakikimbilia vitani.<verse eid="REV 9:9"/></para>
<para style="p"><verse number="10" style="v" sid="REV 9:10"/>Walikuwa na mikia yenye miiba ya kuumia kama nge. Nguvu yao ya kutesa watu kwa huo muda wa miezi mitano ilikuwa katika hiyo mikia yao.<verse eid="REV 9:10"/></para>
<para style="p"><verse number="11" style="v" sid="REV 9:11"/>Walikuwa na mfalme wao, ambaye ni malaika wa lile Shimo, ambaye jina lake kwa Kiebrania ni Abadoni, na kwa Kiyunani ni Apolioni.<verse eid="REV 9:11"/></para>
<para style="p"><verse number="12" style="v" sid="REV 9:12"/>Ole ya kwanza imepita, bado nyingine mbili zinakuja.<verse eid="REV 9:12"/></para>
<para style="p"><verse number="13" style="v" sid="REV 9:13"/>Malaika wa sita akaipiga tarumbeta yake, nami nikasikia sauti ikitoka katika zile pembe za madhabahu ya dhahabu iliyoko mbele za Mungu.<verse eid="REV 9:13"/></para>
<para style="p"><verse number="14" style="v" sid="REV 9:14"/>Ile sauti ikamwambia yule malaika wa sita mwenye tarumbeta, “Wafungulie wale malaika wanne waliofungwa kwenye ule mto mkubwa Frati.”<verse eid="REV 9:14"/></para>
<para style="p"><verse number="15" style="v" sid="REV 9:15"/>Basi wale malaika wanne, waliokuwa wamewekwa tayari kwa ajili ya saa hiyo, na siku hiyo, na mwezi huo, na mwaka huo ili wawaue theluthi ya wanadamu wakafunguliwa.<verse eid="REV 9:15"/></para>
<para style="p"><verse number="16" style="v" sid="REV 9:16"/>Idadi ya majeshi wapanda farasi ilikuwa 200,000,000. Nilisikia idadi yao.<verse eid="REV 9:16"/></para>
<para style="p"><verse number="17" style="v" sid="REV 9:17"/>Hivi ndivyo nilivyowaona hao farasi na wapanda farasi katika maono yangu: Wapanda farasi walivaa dirii vifuani zenye rangi nyekundu sana kama ya moto na yakuti samawi na kiberiti. Vichwa vya hao farasi vilikuwa kama vichwa vya simba, na moto, moshi na kiberiti vilitoka vinywani mwao.<verse eid="REV 9:17"/></para>
<para style="p"><verse number="18" style="v" sid="REV 9:18"/>Theluthi ya wanadamu wakauawa kwa mapigo hayo matatu, yaani, huo moto, moshi na kiberiti, vilivyotoka kwenye vinywa vya hao farasi.<verse eid="REV 9:18"/></para>
<para style="p"><verse number="19" style="v" sid="REV 9:19"/>Nguvu za hao farasi zilikuwa katika vinywa vyao na kwenye mikia yao, kwa sababu mikia yao ilikuwa kama nyoka, yenye vichwa ambayo waliitumia kudhuru.<verse eid="REV 9:19"/></para>
<para style="p"><verse number="20" style="v" sid="REV 9:20"/>Wanadamu waliosalia, ambao hawakuuawa katika mapigo hayo, bado walikataa kutubia kazi za mikono yao na hawakuacha kuabudu mashetani na sanamu za dhahabu, za fedha, za shaba, za mawe na za miti, ambazo haziwezi kuona, kusikia wala kutembea.<verse eid="REV 9:20"/></para>
<para style="p"><verse number="21" style="v" sid="REV 9:21"/>Wala hawakutubu na kuacha matendo yao ya uuaji, uchawi, uasherati wala wizi wao.<verse eid="REV 9:21"/></para>
<chapter eid="REV 9"/>
<chapter number="10" style="c" sid="REV 10"/>
<para style="p"><verse number="1" style="v" sid="REV 10:1"/>Kisha nikamwona malaika mwingine mwenye nguvu akishuka kutoka mbinguni. Alikuwa amevikwa wingu na upinde wa mvua juu ya kichwa chake. Uso wake ulingʼaa kama jua na miguu yake ilikuwa kama nguzo za moto.<verse eid="REV 10:1"/></para>
<para style="p"><verse number="2" style="v" sid="REV 10:2"/>Mkononi mwake alikuwa ameshika kijitabu kilichokuwa kimefunguliwa. Akauweka mguu wake wa kuume juu ya bahari na mguu wake wa kushoto akauweka juu ya nchi kavu.<verse eid="REV 10:2"/></para>
<para style="p"><verse number="3" style="v" sid="REV 10:3"/>Naye akapiga kelele kwa sauti kuu kama simba anayenguruma. Alipopiga kelele, zile radi saba zikatoa ngurumo zake.<verse eid="REV 10:3"/></para>
<para style="p"><verse number="4" style="v" sid="REV 10:4"/>Nazo zile radi saba zilipotoa ngurumo, nilitaka kuanza kuandika, lakini nikasikia sauti kutoka mbinguni ikisema, “Yatie muhuri hayo yaliyosemwa na hizo radi saba na usiyaandike.”<verse eid="REV 10:4"/></para>
<para style="p"><verse number="5" style="v" sid="REV 10:5"/>Kisha yule malaika niliyekuwa nimemwona akiwa amesimama juu ya bahari na juu ya nchi akainua mkono wake wa kuume kuelekea mbinguni.<verse eid="REV 10:5"/></para>
<para style="p"><verse number="6" style="v" sid="REV 10:6"/>Naye akaapa kwa Yule aishiye milele na milele, aliyeumba mbingu na vyote vilivyomo, dunia na vyote viijazavyo, pamoja na bahari na vyote vilivyomo ndani yake, akasema, “Hakuna kungoja tena!<verse eid="REV 10:6"/></para>
<para style="p"><verse number="7" style="v" sid="REV 10:7"/>Lakini katika siku zile ambazo huyo malaika wa saba atakapokaribia kuipiga hiyo tarumbeta yake, siri ya Mungu itatimizwa, kama vile alivyowatangazia watumishi wake manabii.”<verse eid="REV 10:7"/></para>
<para style="p"><verse number="8" style="v" sid="REV 10:8"/>Ndipo ile sauti niliyokuwa nimeisikia kutoka mbinguni ikasema nami tena ikaniambia, “Nenda, chukua kile kitabu kilichofunguliwa kilichoko mkononi mwa yule malaika aliyesimama juu ya bahari na juu ya nchi kavu.”<verse eid="REV 10:8"/></para>
<para style="p"><verse number="9" style="v" sid="REV 10:9"/>Basi nikamwendea nikamwomba yule malaika anipe kile kitabu kidogo. Akaniambia, “Chukua na ukile. Kitakuwa kichungu tumboni mwako, lakini kinywani mwako kitakuwa kitamu kama asali.”<verse eid="REV 10:9"/></para>
<para style="p"><verse number="10" style="v" sid="REV 10:10"/>Hivyo nikakichukua kile kitabu kidogo kutoka mkononi mwa yule malaika nikakila. Kilikuwa kitamu kama asali kinywani mwangu, lakini baada ya kukila, tumbo langu likatiwa uchungu.<verse eid="REV 10:10"/></para>
<para style="p"><verse number="11" style="v" sid="REV 10:11"/>Kisha nikaambiwa, “Imekupasa kutoa unabii tena kuhusu makabila mengi, mataifa, lugha na wafalme.”<verse eid="REV 10:11"/></para>
<chapter eid="REV 10"/>
<chapter number="11" style="c" sid="REV 11"/>
<para style="p"><verse number="1" style="v" sid="REV 11:1"/>Ndipo nikapewa mwanzi uliokuwa kama ufito wa kupimia, nikaambiwa, “Nenda ukapime hekalu la Mungu pamoja na madhabahu, nawe uwahesabu wale waabuduo humo.<verse eid="REV 11:1"/></para>
<para style="p"><verse number="2" style="v" sid="REV 11:2"/>Lakini usiupime ua wa nje wa Hekalu, uache, kwa sababu ua huo wamepewa watu wa Mataifa. Hao wataukanyagakanyaga mji mtakatifu kwa muda wa miezi arobaini na miwili.<verse eid="REV 11:2"/></para>
<para style="p"><verse number="3" style="v" sid="REV 11:3"/>Nami nitawapa mashahidi wangu wawili uwezo, nao watoe unabii kwa muda wa siku 1,260, wakiwa wamevaa nguo za gunia.”<verse eid="REV 11:3"/></para>
<para style="p"><verse number="4" style="v" sid="REV 11:4"/>Hawa ndio ile mizeituni miwili na vile vinara viwili vya taa visimamavyo mbele za Bwana Mungu wa dunia yote.<verse eid="REV 11:4"/></para>
<para style="p"><verse number="5" style="v" sid="REV 11:5"/>Kama mtu yeyote akitaka kuwadhuru, moto hutoka vinywani mwao na kuwateketeza adui zao. Hivi ndivyo impasavyo kufa mtu yeyote atakayetaka kuwadhuru.<verse eid="REV 11:5"/></para>
<para style="p"><verse number="6" style="v" sid="REV 11:6"/>Watu hawa wanao uwezo wa kufunga anga ili mvua isinyeshe wakati wote watakapokuwa wanatoa unabii wao. Nao watakuwa na uwezo wa kuyabadili maji kuwa damu na kuipiga dunia kwa kila aina ya mapigo mara kwa mara kama watakavyo.<verse eid="REV 11:6"/></para>
<para style="p"><verse number="7" style="v" sid="REV 11:7"/>Basi watakapokuwa wamemaliza ushuhuda wao, yule mnyama atokaye katika lile Shimo atapigana nao vita, atawashinda na kuwaua.<verse eid="REV 11:7"/></para>
<para style="p"><verse number="8" style="v" sid="REV 11:8"/>Maiti zao zitabaki katika barabara ya mji mkubwa, ambao kwa fumbo unaitwa Sodoma na Misri, ambapo pia Bwana wao alisulubiwa.<verse eid="REV 11:8"/></para>
<para style="p"><verse number="9" style="v" sid="REV 11:9"/>Kwa muda wa siku tatu na nusu, watu wa kila kabila, jamaa, lugha na taifa wataziangalia hizo maiti zao na hawataruhusu wazikwe.<verse eid="REV 11:9"/></para>
<para style="p"><verse number="10" style="v" sid="REV 11:10"/>Watu waishio duniani watazitazama kwa furaha maiti za hao manabii wawili na kushangilia kwa kupeana zawadi kwa sababu hao manabii waliwatesa watu waishio duniani.<verse eid="REV 11:10"/></para>
<para style="p"><verse number="11" style="v" sid="REV 11:11"/>Lakini baada ya zile siku tatu na nusu, pumzi ya uhai kutoka kwa Mungu ikawaingia, nao wakasimama kwa miguu yao na wote waliowaona wakaingiwa na hofu kuu.<verse eid="REV 11:11"/></para>
<para style="p"><verse number="12" style="v" sid="REV 11:12"/>Kisha wale manabii wawili wakasikia sauti kuu kutoka mbinguni ikiwaambia, “Njooni huku juu!” Nao wakapaa mbinguni katika wingu, wakati adui zao wakiwa wanawatazama.<verse eid="REV 11:12"/></para>
<para style="p"><verse number="13" style="v" sid="REV 11:13"/>Saa iyo hiyo, kukatokea tetemeko kubwa la nchi na sehemu ya kumi ya mji ikaanguka. Watu elfu saba wakauawa katika tetemeko hilo, nao walionusurika wakaogopa sana, wakamtukuza Mungu wa mbinguni.<verse eid="REV 11:13"/></para>
<para style="p"><verse number="14" style="v" sid="REV 11:14"/>Ole ya pili imekwisha kupita, tazama ole ya tatu inakuja upesi.<verse eid="REV 11:14"/></para>
<para style="p"><verse number="15" style="v" sid="REV 11:15"/>Yule malaika wa saba akaipiga tarumbeta yake, pakawa na sauti kubwa mbinguni iliyosema: “Ufalme wa ulimwengu umekuwa ufalme wa Bwana wetu na wa Kristo wake, naye atatawala milele na milele.”<verse eid="REV 11:15"/></para>
<para style="p"><verse number="16" style="v" sid="REV 11:16"/>Nao wale wazee ishirini na wanne, waliokuwa wameketi mbele za Mungu, kwenye viti vyao vya enzi, wakaanguka kifudifudi, wakamwabudu Mungu,<verse eid="REV 11:16"/></para>
<para style="p"><verse number="17" style="v" sid="REV 11:17"/>wakisema: “Tunakushukuru, Bwana Mungu Mwenyezi, uliyeko na uliyekuwako, kwa kuwa umetwaa uweza wako mkuu na ukaanza kutawala.<verse eid="REV 11:17"/></para>
<para style="p"><verse number="18" style="v" sid="REV 11:18"/>Mataifa walikasirika nao wakati wa ghadhabu yako umewadia. Wakati umewadia wa kuwahukumu waliokufa na kuwapa thawabu watumishi wako manabii na watakatifu wako pamoja na wale wote wanaoliheshimu Jina lako, wakubwa kwa wadogo: na kuwaangamiza wale wanaoiangamiza dunia.”<verse eid="REV 11:18"/></para>
<para style="p"><verse number="19" style="v" sid="REV 11:19"/>Ndipo hekalu la Mungu lililoko mbinguni likafunguliwa, na sanduku la agano lake likaonekana humo ndani. Kukatokea mianga ya umeme wa radi, ngurumo, sauti za radi, tetemeko la nchi na mvua kubwa ya mawe.<verse eid="REV 11:19"/></para>
<chapter eid="REV 11"/>
<chapter number="12" style="c" sid="REV 12"/>
<para style="p"><verse number="1" style="v" sid="REV 12:1"/>Kukaonekana ishara kuu mbinguni: Palikuwa na mwanamke aliyevikwa jua, na mwezi ukiwa chini ya miguu yake, na taji ya nyota kumi na mbili ilikuwa kichwani mwake.<verse eid="REV 12:1"/></para>
<para style="p"><verse number="2" style="v" sid="REV 12:2"/>Alikuwa na mimba naye akilia kwa uchungu kwa kuwa alikuwa anakaribia kuzaa.<verse eid="REV 12:2"/></para>
<para style="p"><verse number="3" style="v" sid="REV 12:3"/>Kisha ishara nyingine ikaonekana mbinguni: Likaonekana joka kubwa jekundu lenye vichwa saba na pembe kumi na taji saba katika vichwa vyake.<verse eid="REV 12:3"/></para>
<para style="p"><verse number="4" style="v" sid="REV 12:4"/>Mkia wake ukakokota theluthi ya nyota zote angani na kuziangusha katika nchi. Ndipo lile joka likasimama mbele ya yule mwanamke aliyekuwa karibu kuzaa ili lipate kumla huyo mtoto mara tu atakapozaliwa.<verse eid="REV 12:4"/></para>
<para style="p"><verse number="5" style="v" sid="REV 12:5"/>Yule mwanamke akazaa mtoto mwanaume, atakayeyatawala mataifa yote kwa fimbo yake ya utawala ya chuma. Lakini huyo mtoto akanyakuliwa na kupelekwa kwa Mungu kwenye kiti chake cha enzi.<verse eid="REV 12:5"/></para>
<para style="p"><verse number="6" style="v" sid="REV 12:6"/>Yule mwanamke akakimbilia jangwani, ambako Mungu alikuwa amemtayarishia mahali ili apate kutunzwa huko kwa muda wa siku 1,260.<verse eid="REV 12:6"/></para>
<para style="p"><verse number="7" style="v" sid="REV 12:7"/>Basi palikuwa na vita mbinguni: Mikaeli na malaika zake wakapigana na hilo joka, nalo joka pamoja na malaika zake likapigana nao.<verse eid="REV 12:7"/></para>
<para style="p"><verse number="8" style="v" sid="REV 12:8"/>Lakini joka na malaika zake wakashindwa, na hapakuwa tena na nafasi yao huko mbinguni.<verse eid="REV 12:8"/></para>
<para style="p"><verse number="9" style="v" sid="REV 12:9"/>Lile joka kuu likatupwa chini, yule nyoka wa zamani aitwaye ibilisi au Shetani, aupotoshaye ulimwengu wote. Akatupwa chini duniani, yeye pamoja na malaika zake.<verse eid="REV 12:9"/></para>
<para style="p"><verse number="10" style="v" sid="REV 12:10"/>Kisha nikasikia sauti kuu mbinguni, ikisema: “Sasa wokovu na uweza na Ufalme wa Mungu wetu umekuja na mamlaka ya Kristo wake. Kwa kuwa ametupwa chini mshtaki wa ndugu zetu, anayewashtaki mbele za Mungu usiku na mchana.<verse eid="REV 12:10"/></para>
<para style="p"><verse number="11" style="v" sid="REV 12:11"/>Nao wakamshinda kwa damu ya Mwana-Kondoo na kwa neno la ushuhuda wao. Wala wao hawakuyapenda maisha yao hata kufa.<verse eid="REV 12:11"/></para>
<para style="p"><verse number="12" style="v" sid="REV 12:12"/>Kwa hiyo, furahini ninyi mbingu na wote wakaao humo! Lakini ole wenu nchi na bahari, kwa maana huyo ibilisi ameshuka kwenu, akiwa amejaa ghadhabu, kwa sababu anajua ya kuwa muda wake ni mfupi!”<verse eid="REV 12:12"/></para>
<para style="p"><verse number="13" style="v" sid="REV 12:13"/>Lile joka lilipoona kuwa limetupwa chini duniani, lilimfuatilia yule mwanamke aliyekuwa amezaa mtoto mwanaume.<verse eid="REV 12:13"/></para>
<para style="p"><verse number="14" style="v" sid="REV 12:14"/>Lakini huyo mwanamke akapewa mabawa mawili ya tai mkubwa, kusudi aweze kuruka mpaka mahali palipotayarishwa kwa ajili yake huko jangwani, ambako atatunzwa kwa wakati na nyakati na nusu, ya wakati ambako yule joka hawezi kufika.<verse eid="REV 12:14"/></para>
<para style="p"><verse number="15" style="v" sid="REV 12:15"/>Ndipo lile joka likamwaga maji kama mto kutoka kinywani mwake, ili kumfikia huyo mwanamke na kumkumba kama mafuriko.<verse eid="REV 12:15"/></para>
<para style="p"><verse number="16" style="v" sid="REV 12:16"/>Lakini nchi ikamsaidia huyo mwanamke kwa kufungua kinywa na kuumeza huo mto ambao huyo joka alikuwa ameutoa kinywani mwake.<verse eid="REV 12:16"/></para>
<para style="p"><verse number="17" style="v" sid="REV 12:17"/>Kisha lile joka likapatwa na hasira kali kwa ajili ya huyo mwanamke na likaondoka ili kupigana vita na watoto waliosalia wa huyo mwanamke, yaani, wale wanaozitii amri za Mungu na kuushika ushuhuda wa Yesu Kristo. Lile joka likasimama kwenye mchanga wa bahari.<verse eid="REV 12:17"/></para>
<chapter eid="REV 12"/>
<chapter number="13" style="c" sid="REV 13"/>
<para style="p"><verse number="1" style="v" sid="REV 13:1"/>Yule joka akajikita katika mchanga ulioko ufuoni mwa bahari. Nami nikamwona mnyama akitoka ndani ya bahari. Mnyama huyo alikuwa na pembe kumi na vichwa saba, akiwa na taji kumi kwenye hizo pembe zake, na juu ya kila kichwa kulikuwa na jina la kukufuru.<verse eid="REV 13:1"/></para>
<para style="p"><verse number="2" style="v" sid="REV 13:2"/>Mnyama yule niliyemwona alifanana na chui, lakini miguu yake ilikuwa kama ya dubu na kichwa chake kama cha simba. Lile joka likampa huyo mnyama nguvu zake, kiti chake cha enzi na mamlaka makubwa.<verse eid="REV 13:2"/></para>
<para style="p"><verse number="3" style="v" sid="REV 13:3"/>Kimojawapo ya vichwa vya huyo mnyama kilikuwa kama kilichokwisha kupata jeraha la mauti, lakini jeraha hilo la mauti likapona. Ulimwengu wote ukashangaa ukamfuata huyo mnyama.<verse eid="REV 13:3"/></para>
<para style="p"><verse number="4" style="v" sid="REV 13:4"/>Watu wakaliabudu lile joka kwa sababu lilikuwa limempa huyo mnyama mamlaka yake, pia wakamwabudu huyo mnyama na kuuliza, “Ni nani aliye kama huyu mnyama? Ni nani awezaye kupigana vita naye?”<verse eid="REV 13:4"/></para>
<para style="p"><verse number="5" style="v" sid="REV 13:5"/>Huyo mnyama akapewa kusema maneno ya kiburi na kukufuru na kutumia mamlaka yake kwa muda wa miezi arobaini na miwili.<verse eid="REV 13:5"/></para>
<para style="p"><verse number="6" style="v" sid="REV 13:6"/>Akafungua kinywa chake ili kumkufuru Mungu, akilitukana Jina lake na mahali aishipo na wale wakaao mbinguni.<verse eid="REV 13:6"/></para>
<para style="p"><verse number="7" style="v" sid="REV 13:7"/>Pia akaruhusiwa kufanya vita na watakatifu na kuwashinda. Akapewa uwezo juu ya watu wa kila kabila, jamaa, lugha na taifa.<verse eid="REV 13:7"/></para>
<para style="p"><verse number="8" style="v" sid="REV 13:8"/>Nao watu wote waishio duniani watamwabudu huyo mnyama, yaani, wale wote ambao majina yao hayakuandikwa kwenye kitabu cha uzima cha Mwana-Kondoo aliyechinjwa tangu kuumbwa kwa ulimwengu.<verse eid="REV 13:8"/></para>
<para style="p"><verse number="9" style="v" sid="REV 13:9"/>Yeye aliye na sikio na asikie.<verse eid="REV 13:9"/></para>
<para style="p"><verse number="10" style="v" sid="REV 13:10"/>Ikiwa mtu ni wa kuchukuliwa mateka, atachukuliwa mateka. Ikiwa mtu ni wa kuuawa kwa upanga, atauawa kwa upanga. Hapa ndipo penye wito wa subira na imani ya watakatifu.<verse eid="REV 13:10"/></para>
<para style="p"><verse number="11" style="v" sid="REV 13:11"/>Kisha nikamwona mnyama mwingine, akipanda juu kutoka dunia. Alikuwa na pembe mbili kama mwana-kondoo, lakini akanena kama joka.<verse eid="REV 13:11"/></para>
<para style="p"><verse number="12" style="v" sid="REV 13:12"/>Akatumia mamlaka yote ya yule mnyama wa kwanza kwa niaba yake, naye akawafanya wote wakaao duniani kumwabudu yule mnyama wa kwanza, ambaye jeraha lake la mauti lilipona.<verse eid="REV 13:12"/></para>
<para style="p"><verse number="13" style="v" sid="REV 13:13"/>Naye akafanya ishara kuu na za ajabu, hata kusababisha moto kushuka toka mbinguni kuja duniani watu wakiona waziwazi.<verse eid="REV 13:13"/></para>
<para style="p"><verse number="14" style="v" sid="REV 13:14"/>Kwa sababu ya zile ishara alizokuwa amepewa uwezo wa kuzifanya kwa niaba ya yule mnyama wa kwanza, akawadanganya wakaao duniani. Akawaamuru wasimamishe sanamu kwa heshima ya yule mnyama aliyekuwa amejeruhiwa kwa upanga lakini akaishi.<verse eid="REV 13:14"/></para>
<para style="p"><verse number="15" style="v" sid="REV 13:15"/>Akapewa uwezo wa kuipa pumzi ile sanamu ya yule mnyama wa kwanza, ili iweze kusema na kuwasababisha wale wote waliokataa kuiabudu hiyo sanamu kuuawa.<verse eid="REV 13:15"/></para>
<para style="p"><verse number="16" style="v" sid="REV 13:16"/>Pia alimlazimisha kila mmoja, mdogo na mkubwa, tajiri na maskini, mtu huru na mtumwa, atiwe chapa kwenye mkono wake wa kuume au kwenye kipaji chake cha uso,<verse eid="REV 13:16"/></para>
<para style="p"><verse number="17" style="v" sid="REV 13:17"/>ili kwamba mtu yeyote asiweze kununua wala kuuza isipokuwa amekuwa na hiyo chapa, ambayo ni jina la huyo mnyama au tarakimu za jina lake.<verse eid="REV 13:17"/></para>
<para style="p"><verse number="18" style="v" sid="REV 13:18"/>Hapa ndipo penye hekima. Yeye aliye na ufahamu na ahesabu tarakimu za huyo mnyama, kwa maana ni tarakimu za kibinadamu. Tarakimu zake ni 666.<verse eid="REV 13:18"/></para>
<chapter eid="REV 13"/>
<chapter number="14" style="c" sid="REV 14"/>
<para style="p"><verse number="1" style="v" sid="REV 14:1"/>Kisha nikatazama na hapo mbele yangu alikuwepo Mwana-Kondoo, akiwa amesimama juu ya Mlima Sayuni. Pamoja naye walikuwa wale 144,000 wenye Jina la Mwana-Kondoo na Jina la Baba yake likiwa limeandikwa kwenye vipaji vya nyuso zao.<verse eid="REV 14:1"/></para>
<para style="p"><verse number="2" style="v" sid="REV 14:2"/>Nami nikasikia sauti kutoka mbinguni kama sauti ya maji mengi yaendayo kwa kasi na sauti kama ngurumo ya radi. Sauti hiyo niliyoisikia ilikuwa kama sauti ya wapiga vinubi wakipiga vinubi vyao.<verse eid="REV 14:2"/></para>
<para style="p"><verse number="3" style="v" sid="REV 14:3"/>Nao wakaimba wimbo mpya mbele ya hicho kiti cha enzi na mbele ya wale viumbe wanne wenye uhai na wale wazee. Hakuna mtu yeyote aliyeweza kujifunza wimbo huo isipokuwa hao 144,000 waliokuwa wamekombolewa kutoka duniani.<verse eid="REV 14:3"/></para>
<para style="p"><verse number="4" style="v" sid="REV 14:4"/>Hawa ndio wale ambao hawakujitia unajisi kwa wanawake, kwa kuwa wao ni bikira. Wao humfuata Mwana-Kondoo kila aendako. Hawa wamekombolewa kutoka miongoni mwa wanadamu wakawa malimbuko kwa Mungu na kwa Mwana-Kondoo.<verse eid="REV 14:4"/></para>
<para style="p"><verse number="5" style="v" sid="REV 14:5"/>Vinywani mwao hapakuonekana uongo, wala hawakuwa na hatia yoyote.<verse eid="REV 14:5"/></para>
<para style="p"><verse number="6" style="v" sid="REV 14:6"/>Kisha nikamwona malaika mwingine akiruka juu angani, naye alikuwa na Injili ya milele ya kuwatangazia wale waishio duniani, yaani, kwa kila taifa, kabila, lugha na jamaa.<verse eid="REV 14:6"/></para>
<para style="p"><verse number="7" style="v" sid="REV 14:7"/>Akasema kwa sauti kubwa, “Mcheni Mungu na kumpa utukufu, kwa maana saa ya hukumu yake imewadia. Mwabuduni yeye aliyeziumba mbingu, dunia, bahari na chemchemi za maji.”<verse eid="REV 14:7"/></para>
<para style="p"><verse number="8" style="v" sid="REV 14:8"/>Malaika wa pili akafuata akisema, “Umeanguka! Umeanguka Babeli Mkuu, ule uliyafanya mataifa yote kulewa kwa mvinyo wa ghadhabu ya uasherati wake.”<verse eid="REV 14:8"/></para>
<para style="p"><verse number="9" style="v" sid="REV 14:9"/>Malaika wa tatu akawafuata hao wawili akisema kwa sauti kubwa, “Kama mtu yeyote anamwabudu huyo mnyama na sanamu yake na kutiwa chapa yake kwenye kipaji chake cha uso au kwenye mkono wake,<verse eid="REV 14:9"/></para>
<para style="p"><verse number="10" style="v" sid="REV 14:10"/>yeye pia atakunywa mvinyo wa hasira kali ya Mungu ambayo imemiminwa katika kikombe cha ghadhabu yake pasipo kuchanganywa na maji. Naye atateswa kwa moto uwakao na kiberiti mbele ya malaika watakatifu na mbele za Mwana-Kondoo.<verse eid="REV 14:10"/></para>
<para style="p"><verse number="11" style="v" sid="REV 14:11"/>Nao moshi wa mateso yao hupanda juu milele na milele. Hakuna mapumziko, mchana wala usiku, kwa wale wamwabuduo huyo mnyama na sanamu yake, au kwa yeyote anayepokea chapa ya jina lake.”<verse eid="REV 14:11"/></para>
<para style="p"><verse number="12" style="v" sid="REV 14:12"/>Hapa ndipo penye wito wa subira na uvumilivu wa watakatifu; wale wanaozishika amri za Mungu na kudumu katika uaminifu kwa Yesu.<verse eid="REV 14:12"/></para>
<para style="p"><verse number="13" style="v" sid="REV 14:13"/>Kisha nikasikia sauti kutoka mbinguni ikisema, “Andika: Wamebarikiwa wafu wafao katika Bwana tangu sasa.” “Naam,” asema Roho, “watapumzika kutoka taabu zao, kwa kuwa matendo yao yatawafuata.”<verse eid="REV 14:13"/></para>
<para style="p"><verse number="14" style="v" sid="REV 14:14"/>Nikatazama, hapo mbele yangu palikuwa na wingu jeupe, na aliyekuwa ameketi juu ya hilo wingu alikuwa “kama Mwana wa Adamu” mwenye taji ya dhahabu kichwani mwake na mundu mkali mkononi mwake.<verse eid="REV 14:14"/></para>
<para style="p"><verse number="15" style="v" sid="REV 14:15"/>Kisha malaika mwingine akaja kutoka hekaluni naye akamwita kwa sauti kubwa yule aliyekuwa ameketi juu ya lile wingu akasema, “Chukua mundu wako ukavune kwa kuwa wakati wa mavuno umewadia, kwa maana mavuno ya dunia yamekomaa.”<verse eid="REV 14:15"/></para>
<para style="p"><verse number="16" style="v" sid="REV 14:16"/>Hivyo yule aliyekuwa ameketi juu ya lile wingu akauzungusha mundu wake duniani, nayo dunia ikavunwa.<verse eid="REV 14:16"/></para>
<para style="p"><verse number="17" style="v" sid="REV 14:17"/>Malaika mwingine akatoka katika hekalu lililoko mbinguni, naye pia alikuwa na mundu mkali.<verse eid="REV 14:17"/></para>
<para style="p"><verse number="18" style="v" sid="REV 14:18"/>Kisha malaika mwingine, aliyekuwa na mamlaka juu ya moto, akatoka kwenye madhabahu, naye akamwita yule malaika mwenye mundu mkali kwa sauti kubwa, akisema, “Chukua mundu wako mkali ukakusanye vichala vya mizabibu ya dunia, maana zabibu zake zimeiva.”<verse eid="REV 14:18"/></para>
<para style="p"><verse number="19" style="v" sid="REV 14:19"/>Hivyo yule malaika akauzungusha mundu wake duniani na kukusanya zabibu za dunia na kuzitupa kwenye shinikizo kubwa la ghadhabu ya Mungu.<verse eid="REV 14:19"/></para>
<para style="p"><verse number="20" style="v" sid="REV 14:20"/>Lile shinikizo likakanyagwa nje ya mji, nayo damu ikatiririka kama mafuriko kutoka hilo shinikizo kufikia kimo cha hatamu za farasi, kwa umbali wa maili 200.<verse eid="REV 14:20"/></para>
<chapter eid="REV 14"/>
<chapter number="15" style="c" sid="REV 15"/>
<para style="p"><verse number="1" style="v" sid="REV 15:1"/>Ndipo nikaona ishara nyingine kubwa ya ajabu mbinguni: malaika saba wenye yale mapigo saba ya mwisho, kwa sababu kwa mapigo hayo ghadhabu ya Mungu ilikuwa imekamilika.<verse eid="REV 15:1"/></para>
<para style="p"><verse number="2" style="v" sid="REV 15:2"/>Nikaona kile kilichoonekana kama bahari ya kioo iliyochanganyikana na moto. Kando ya hiyo bahari, walikuwa wamesimama wale watu waliomshinda yule mnyama na sanamu yake pamoja na tarakimu ya jina lake. Mikononi mwao walikuwa wameshika vinubi walivyopewa na Mungu.<verse eid="REV 15:2"/></para>
<para style="p"><verse number="3" style="v" sid="REV 15:3"/>Nao wakaimba wimbo wa Mose, mtumishi wa Mungu, na wimbo wa Mwana-Kondoo, wakisema: “Bwana Mungu Mwenyezi, matendo yako ni makuu na ya ajabu. Njia zako wewe ni za haki na za kweli, Mfalme wa nyakati zote!<verse eid="REV 15:3"/></para>
<para style="p"><verse number="4" style="v" sid="REV 15:4"/>Ni nani ambaye hatakuogopa wewe Bwana na kulitukuza jina lako? Kwa kuwa wewe peke yako ndiwe mtakatifu. Mataifa yote yatakuja na kuabudu mbele zako, kwa kuwa matendo yako ya haki yamedhihirishwa.”<verse eid="REV 15:4"/></para>
<para style="p"><verse number="5" style="v" sid="REV 15:5"/>Baada ya haya nikatazama, nalo hekalu, la hema la Ushuhuda, lilikuwa limefunguliwa mbinguni.<verse eid="REV 15:5"/></para>
<para style="p"><verse number="6" style="v" sid="REV 15:6"/>Ndani ya lile hekalu wakatoka malaika saba wakiwa na mapigo saba. Walikuwa wamevaa nguo safi za kitani ingʼaayo na kufungwa mikanda ya dhahabu vifuani mwao.<verse eid="REV 15:6"/></para>
<para style="p"><verse number="7" style="v" sid="REV 15:7"/>Ndipo mmoja wa wale viumbe wanne wenye uhai akawapa wale malaika saba mabakuli saba ya dhahabu yaliyojaa ghadhabu ya Mungu, yeye aishiye milele na milele.<verse eid="REV 15:7"/></para>
<para style="p"><verse number="8" style="v" sid="REV 15:8"/>Nalo lile hekalu lilijawa na moshi uliotokana na utukufu wa Mungu na uweza wake, wala hakuna yeyote aliyeweza kuingia mle hekaluni mpaka yale mapigo saba ya wale malaika saba yalipomalizika.<verse eid="REV 15:8"/></para>
<chapter eid="REV 15"/>
<chapter number="16" style="c" sid="REV 16"/>
<para style="p"><verse number="1" style="v" sid="REV 16:1"/>Kisha nikasikia sauti kubwa kutoka mle Hekaluni ikiwaambia wale malaika saba, “Nendeni, mkayamwage duniani hayo mabakuli saba ya ghadhabu ya Mungu.”<verse eid="REV 16:1"/></para>
<para style="p"><verse number="2" style="v" sid="REV 16:2"/>Malaika wa kwanza akaenda akalimwaga hilo bakuli lake juu ya nchi. Majipu mabaya yenye maumivu makali yakawapata wale watu wote waliokuwa na chapa ya yule mnyama na walioabudu sanamu yake.<verse eid="REV 16:2"/></para>
<para style="p"><verse number="3" style="v" sid="REV 16:3"/>Malaika wa pili akalimwaga bakuli lake baharini, nayo ikabadilika kuwa damu kama ya mtu aliyekufa na kila kiumbe hai kilichokuwa ndani ya bahari kikafa.<verse eid="REV 16:3"/></para>
<para style="p"><verse number="4" style="v" sid="REV 16:4"/>Malaika wa tatu akalimwaga bakuli lake katika mito na chemchemi za maji, nazo zikawa damu.<verse eid="REV 16:4"/></para>
<para style="p"><verse number="5" style="v" sid="REV 16:5"/>Ndipo nikamsikia malaika msimamizi wa maji akisema: “Wewe una haki katika hukumu hizi ulizotoa, wewe uliyeko, uliyekuwako, Uliye Mtakatifu, kwa sababu umehukumu hivyo;<verse eid="REV 16:5"/></para>
<para style="p"><verse number="6" style="v" sid="REV 16:6"/>kwa kuwa walimwaga damu ya watakatifu wako na manabii wako, nawe umewapa damu wanywe kama walivyostahili.”<verse eid="REV 16:6"/></para>
<para style="p"><verse number="7" style="v" sid="REV 16:7"/>Nikasikia madhabahu ikiitikia, “Naam, Bwana Mungu Mwenyezi, hukumu zako ni kweli na haki.”<verse eid="REV 16:7"/></para>
<para style="p"><verse number="8" style="v" sid="REV 16:8"/>Malaika wa nne akamimina bakuli lake kwenye jua, nalo likapewa nguvu za kuwaunguza watu kwa moto.<verse eid="REV 16:8"/></para>
<para style="p"><verse number="9" style="v" sid="REV 16:9"/>Watu wakaunguzwa na hilo joto kali, wakalaani Jina la Mungu, aliyekuwa na uwezo juu ya mapigo haya, tena wakakataa kutubu na kumtukuza Mungu.<verse eid="REV 16:9"/></para>
<para style="p"><verse number="10" style="v" sid="REV 16:10"/>Malaika wa tano akamimina bakuli lake kwenye kiti cha enzi cha yule mnyama, nao ufalme wake ukagubikwa na giza. Watu wakatafuna ndimi zao kwa ajili ya maumivu,<verse eid="REV 16:10"/></para>
<para style="p"><verse number="11" style="v" sid="REV 16:11"/>wakamlaani Mungu wa mbinguni kwa sababu ya maumivu na majeraha yao, wala hawakutubu kwa ajili ya matendo yao maovu.<verse eid="REV 16:11"/></para>
<para style="p"><verse number="12" style="v" sid="REV 16:12"/>Malaika wa sita akamimina bakuli lake kwenye mto mkubwa Frati, maji yake yakakauka ili kutayarisha njia kwa ajili ya wafalme watokao Mashariki.<verse eid="REV 16:12"/></para>
<para style="p"><verse number="13" style="v" sid="REV 16:13"/>Kisha nikaona roho wachafu watatu waliofanana na vyura wakitoka katika kinywa cha lile joka na katika kinywa cha yule mnyama na katika kinywa cha yule nabii wa uongo.<verse eid="REV 16:13"/></para>
<para style="p"><verse number="14" style="v" sid="REV 16:14"/>Hizo ndizo roho za pepo wachafu zitendazo miujiza. Nazo huwaendea wafalme wa ulimwengu wote na kuwakusanya tayari kwa ajili ya vita katika siku ile kuu ya Mungu Mwenyezi.<verse eid="REV 16:14"/></para>
<para style="p"><verse number="15" style="v" sid="REV 16:15"/>“Tazama, naja kama mwizi! Amebarikiwa yeye akeshaye na kuziweka tayari nguo zake ili asiende uchi na kuonekana aibu yake.”<verse eid="REV 16:15"/></para>
<para style="p"><verse number="16" style="v" sid="REV 16:16"/>Ndipo wakawakusanya wafalme pamoja mahali paitwapo Armagedoni kwa Kiebrania.<verse eid="REV 16:16"/></para>
<para style="p"><verse number="17" style="v" sid="REV 16:17"/>Malaika wa saba akamimina bakuli lake angani na sauti kubwa ikatoka mle hekaluni katika kile kiti cha enzi, ikisema, “Imekwisha kuwa!”<verse eid="REV 16:17"/></para>
<para style="p"><verse number="18" style="v" sid="REV 16:18"/>Kukawa na mianga ya umeme wa radi, ngurumo, radi na tetemeko kubwa la ardhi. Hapajawa kamwe na tetemeko la ardhi kama hilo tangu mwanadamu awepo duniani, hivyo lilikuwa tetemeko kubwa ajabu.<verse eid="REV 16:18"/></para>
<para style="p"><verse number="19" style="v" sid="REV 16:19"/>Ule mji mkubwa ukagawanyika katika sehemu tatu, nayo miji ya mataifa ikaanguka. Mungu akaukumbuka Babeli Mkuu na kumpa kikombe kilichojaa mvinyo wa ghadhabu ya hasira yake.<verse eid="REV 16:19"/></para>
<para style="p"><verse number="20" style="v" sid="REV 16:20"/>Kila kisiwa kikatoweka wala milima haikuonekana.<verse eid="REV 16:20"/></para>
<para style="p"><verse number="21" style="v" sid="REV 16:21"/>Mvua kubwa ya mawe yenye uzito wa talanta moja ikashuka kutoka mbinguni, ikawaangukia wanadamu. Nao wanadamu wakamlaani Mungu kwa ajili ya hayo mapigo ya mvua ya mawe, kwa sababu pigo hilo lilikuwa la kutisha.<verse eid="REV 16:21"/></para>
<chapter eid="REV 16"/>
<chapter number="17" style="c" sid="REV 17"/>
<para style="p"><verse number="1" style="v" sid="REV 17:1"/>Mmoja wa wale malaika saba waliokuwa na yale mabakuli saba akaja akaniambia, “Njoo, nitakuonyesha adhabu ya yule kahaba mkuu, aketiye juu ya maji mengi.<verse eid="REV 17:1"/></para>
<para style="p"><verse number="2" style="v" sid="REV 17:2"/>Yule ambaye wafalme wa dunia walizini naye na watu wakaao duniani walilewa kwa mvinyo wa uzinzi wake.”<verse eid="REV 17:2"/></para>
<para style="p"><verse number="3" style="v" sid="REV 17:3"/>Kisha yule malaika akanichukua katika Roho akanipeleka jangwani. Huko nikamwona mwanamke mmoja ameketi juu ya mnyama mwekundu aliyejaa majina ya kumkufuru Mungu mwili mzima. Mnyama huyo alikuwa na vichwa saba na pembe kumi.<verse eid="REV 17:3"/></para>
<para style="p"><verse number="4" style="v" sid="REV 17:4"/>Huyo mwanamke alikuwa amevaa mavazi ya rangi ya zambarau na nyekundu, akimetameta kwa dhahabu, vito vya thamani na lulu. Mkononi mwake alikuwa ameshika kikombe cha dhahabu kilichojaa mambo ya machukizo na uchafu wa uzinzi wake.<verse eid="REV 17:4"/></para>
<para style="p"><verse number="5" style="v" sid="REV 17:5"/>Kwenye kipaji chake cha uso palikuwa pameandikwa jina: “Siri, Babeli Mkuu, Mama wa makahaba na wa machukizo ya dunia.”<verse eid="REV 17:5"/></para>
<para style="p"><verse number="6" style="v" sid="REV 17:6"/>Nikaona kuwa huyo mwanamke alikuwa amelewa kwa damu ya watakatifu, yaani, damu ya wale watu waliouawa kwa ushuhuda wa Yesu. Nilipomwona huyo mwanamke, nilistaajabu sana.<verse eid="REV 17:6"/></para>
<para style="p"><verse number="7" style="v" sid="REV 17:7"/>Ndipo yule malaika akaniambia, “Kwa nini unastaajabu? Nitakufafanulia siri ya huyo mwanamke na huyo mnyama aliyempanda, mwenye vichwa saba na pembe kumi.<verse eid="REV 17:7"/></para>
<para style="p"><verse number="8" style="v" sid="REV 17:8"/>Huyo mnyama ambaye ulimwona, wakati fulani alikuwepo, lakini sasa hayupo, naye atapanda kutoka lile Shimo na kwenda kwenye maangamizo yake. Watu waishio duniani ambao majina yao hayakuandikwa kwenye kitabu cha uzima tangu kuumbwa kwa ulimwengu watastaajabu kumwona huyo mnyama, kwa maana alikuwepo wakati fulani, na sasa hayupo, lakini atakuwepo.<verse eid="REV 17:8"/></para>
<para style="p"><verse number="9" style="v" sid="REV 17:9"/>“Hapa ndipo penye wito wa akili pamoja na hekima. Vile vichwa saba ni vilima saba ambavyo huyo mwanamke amevikalia.<verse eid="REV 17:9"/></para>
<para style="p"><verse number="10" style="v" sid="REV 17:10"/>Pia hivyo vichwa saba ni wafalme saba ambao miongoni mwao watano wamekwisha kuanguka, yupo mwingine hajaja bado, lakini atakapokuja, atalazimika kukaa kwa muda mfupi.<verse eid="REV 17:10"/></para>
<para style="p"><verse number="11" style="v" sid="REV 17:11"/>Yule mnyama aliyekuwepo wakati fulani na ambaye sasa hayupo, yeye ni mfalme wa nane. Ni miongoni mwa wale saba, naye anakwenda kwenye maangamizi yake.<verse eid="REV 17:11"/></para>
<para style="p"><verse number="12" style="v" sid="REV 17:12"/>“Zile pembe kumi ulizoziona ni wafalme kumi ambao bado hawajapokea ufalme, lakini watapokea mamlaka kuwa wafalme kwa saa moja pamoja na yule mnyama.<verse eid="REV 17:12"/></para>
<para style="p"><verse number="13" style="v" sid="REV 17:13"/>Hawa wana nia moja, nao watamwachia yule mnyama nguvu zao na mamlaka yao.<verse eid="REV 17:13"/></para>
<para style="p"><verse number="14" style="v" sid="REV 17:14"/>Watafanya vita na Mwana-Kondoo, lakini Mwana-Kondoo atawashinda kwa sababu yeye ni Bwana wa mabwana na Mfalme wa wafalme. Yeye atakuwa pamoja na watu wake walioitwa ambao ni wateule wake na wafuasi wake waaminifu.”<verse eid="REV 17:14"/></para>
<para style="p"><verse number="15" style="v" sid="REV 17:15"/>Kisha yule malaika akaniambia, “Yale maji uliyoyaona yule kahaba akiwa ameketi juu yake ni jamaa, makutano, mataifa na lugha.<verse eid="REV 17:15"/></para>
<para style="p"><verse number="16" style="v" sid="REV 17:16"/>Zile pembe kumi ulizoziona, pamoja na huyo mnyama, watamchukia huyo kahaba, watamfilisi na kumwacha uchi, watamla nyama yake na kumteketeza kwa moto.<verse eid="REV 17:16"/></para>
<para style="p"><verse number="17" style="v" sid="REV 17:17"/>Kwa maana Mungu ameweka mioyoni mwao kutimiza kusudi lake kwa kukubali kumpa yule mnyama mamlaka yao ya utawala mpaka maneno ya Mungu yatakapotimia.<verse eid="REV 17:17"/></para>
<para style="p"><verse number="18" style="v" sid="REV 17:18"/>Yule mwanamke uliyemwona ni ule mji mkubwa unaotawala juu ya wafalme wa dunia.”<verse eid="REV 17:18"/></para>
<chapter eid="REV 17"/>
<chapter number="18" style="c" sid="REV 18"/>
<para style="p"><verse number="1" style="v" sid="REV 18:1"/>Baada ya haya nikaona malaika mwingine akishuka kutoka mbinguni, akiwa na mamlaka makuu na dunia ikamulikiwa na mngʼao wake.<verse eid="REV 18:1"/></para>
<para style="p"><verse number="2" style="v" sid="REV 18:2"/>Naye akalia kwa nguvu kwa sauti kubwa, akisema: “Umeanguka! Umeanguka Babeli Mkuu! Umekuwa makao ya mashetani na makazi ya kila pepo mchafu, makazi ya kila ndege na kila mnyama achukizaye.<verse eid="REV 18:2"/></para>
<para style="p"><verse number="3" style="v" sid="REV 18:3"/>Kwa maana mataifa yote yamekunywa mvinyo wa ghadhabu ya uasherati wake. Nao wafalme wa dunia wamefanya uzinzi nao, nao wafanyabiashara wa dunia wametajirika kutokana na wingi wa utajiri wake.”<verse eid="REV 18:3"/></para>
<para style="p"><verse number="4" style="v" sid="REV 18:4"/>Kisha nikasikia sauti nyingine kutoka mbinguni ikisema: “Tokeni katikati yake, enyi watu wangu, ili msije mkashiriki dhambi zake, ili msije mkapatwa na pigo lake lolote;<verse eid="REV 18:4"/></para>
<para style="p"><verse number="5" style="v" sid="REV 18:5"/>kwa kuwa dhambi zake zimelundikana hadi mbinguni, naye Mungu ameukumbuka uhalifu wake.<verse eid="REV 18:5"/></para>
<para style="p"><verse number="6" style="v" sid="REV 18:6"/>Mtendee kama yeye alivyotenda; umlipe mara mbili kwa ajili ya yale aliyotenda. Katika kikombe chake mchanganyie mara mbili ya kile alichochanganya.<verse eid="REV 18:6"/></para>
<para style="p"><verse number="7" style="v" sid="REV 18:7"/>Mpatie mateso na huzuni nyingi sawa na utukufu na anasa alizojipatia. Kwa kuwa moyoni mwake hujivuna, akisema, ‘Mimi ninatawala kama malkia; mimi si mjane, wala sitaona huzuni kamwe.’<verse eid="REV 18:7"/></para>
<para style="p"><verse number="8" style="v" sid="REV 18:8"/>Kwa hiyo mapigo yatampata kwa siku moja: mauti, maombolezo na njaa. Naye atateketezwa kwa moto, kwa maana Bwana Mungu amhukumuye ana nguvu.<verse eid="REV 18:8"/></para>
<para style="p"><verse number="9" style="v" sid="REV 18:9"/>“Wafalme wa dunia waliozini naye na kushiriki anasa zake watakapoona moshi wa kuungua kwake, watamlilia na kumwombolezea.<verse eid="REV 18:9"/></para>
<para style="p"><verse number="10" style="v" sid="REV 18:10"/>Kwa hofu kubwa ya mateso yake, watasimama mbali na kulia na wakisema: “ ‘Ole! Ole, ee mji mkubwa, ee Babeli mji wenye nguvu! Hukumu yako imekuja katika saa moja!’<verse eid="REV 18:10"/></para>
<para style="p"><verse number="11" style="v" sid="REV 18:11"/>“Wafanyabiashara wa dunia watalia na kumwomboleza kwa sababu hakuna anunuaye bidhaa zao tena:<verse eid="REV 18:11"/></para>
<para style="p"><verse number="12" style="v" sid="REV 18:12"/>Bidhaa za dhahabu, za fedha, za vito vya thamani na vya lulu, kitani safi, nguo za rangi ya zambarau, hariri, nguo nyekundu, aina zote za miti ya udi, na vifaa vyote vya pembe za ndovu, vifaa vyote vya miti yenye thamani kuliko yote, shaba, chuma na marmar,<verse eid="REV 18:12"/></para>
<para style="p"><verse number="13" style="v" sid="REV 18:13"/>bidhaa za mdalasini, vikolezi, za uvumba, manemane, na uvumba wenye harufu nzuri, za divai, na mafuta ya zeituni, za unga mzuri na ngano; ngʼombe na kondoo; farasi na magari; na miili na roho za wanadamu.<verse eid="REV 18:13"/></para>
<para style="p"><verse number="14" style="v" sid="REV 18:14"/>“Watasema, ‘Yale matunda ambayo roho yako iliyatamani yamekoma. Utajiri wako wote na fahari yako vimetoweka, wala haviwezi kupatikana tena kamwe!’<verse eid="REV 18:14"/></para>
<para style="p"><verse number="15" style="v" sid="REV 18:15"/>Wale wafanyabiashara waliotajirika kwa bidhaa hizo kutoka kwake watasimama mbali naye kwa hofu kubwa ya mateso yanayompata. Watalia na kuomboleza wakipiga kelele wakisema:<verse eid="REV 18:15"/></para>
<para style="p"><verse number="16" style="v" sid="REV 18:16"/>“ ‘Ole! Ole, ee mji mkubwa, uliyekuwa umevikwa mavazi ya kitani safi, ya rangi ya zambarau na nyekundu, ukimetameta kwa dhahabu, vito vya thamani na lulu!<verse eid="REV 18:16"/></para>
<para style="p"><verse number="17" style="v" sid="REV 18:17"/>Katika muda wa saa moja utajiri wote mkubwa kama huu umeangamia!’ “Kila nahodha, na wote wasafirio kwa meli, na wote wapatao kipato chao kutokana na bahari, watasimama mbali.<verse eid="REV 18:17"/></para>
<para style="p"><verse number="18" style="v" sid="REV 18:18"/>Watakapouona moshi wa kuungua kwake watalia wakisema, ‘Je, kulipata kuwako mji mkubwa kama huu?’<verse eid="REV 18:18"/></para>
<para style="p"><verse number="19" style="v" sid="REV 18:19"/>Nao watajirushia mavumbi vichwani mwao, huku wakilia na kuomboleza, wakisema: “ ‘Ole! Ole, ee mji mkubwa, mji ambao wote wenye meli baharini walitajirika kupitia kwa mali zake! Katika saa moja tu ameangamizwa!<verse eid="REV 18:19"/></para>
<para style="p"><verse number="20" style="v" sid="REV 18:20"/>Furahia kwa ajili yake, ee mbingu! Furahini watakatifu, mitume na manabii! Mungu amemhukumu kwa vile alivyowatendea ninyi.’ ”<verse eid="REV 18:20"/></para>
<para style="p"><verse number="21" style="v" sid="REV 18:21"/>Kisha malaika mmoja mwenye nguvu akainua jiwe kubwa kama la kusagia akalitupa baharini akisema: “Hivyo ndivyo mji mkubwa Babeli utakavyotupwa chini kwa nguvu wala hautaonekana tena.<verse eid="REV 18:21"/></para>
<para style="p"><verse number="22" style="v" sid="REV 18:22"/>Nyimbo za wapiga vinubi na waimbaji, wapiga filimbi na wapiga tarumbeta kamwe hazitasikika tena ndani yako. Ndani yako kamwe hataonekana tena fundi mwenye ujuzi wa aina yoyote. Wala sauti ya jiwe la kusagia kamwe haitasikika tena.<verse eid="REV 18:22"/></para>
<para style="p"><verse number="23" style="v" sid="REV 18:23"/>Mwanga wa taa hautaangaza ndani yako tena. Sauti ya bwana arusi na bibi arusi kamwe haitasikika ndani yako tena. Wafanyabiashara wako walikuwa watu maarufu wa dunia. Mataifa yote yalipotoshwa kwa uchawi wako.<verse eid="REV 18:23"/></para>
<para style="p"><verse number="24" style="v" sid="REV 18:24"/>Ndani yake ilionekana damu ya manabii na ya watakatifu na wote waliouawa duniani.”<verse eid="REV 18:24"/></para>
<chapter eid="REV 18"/>
<chapter number="19" style="c" sid="REV 19"/>
<para style="p"><verse number="1" style="v" sid="REV 19:1"/>Baada ya haya nikasikia sauti kama ya umati mkubwa mbinguni wakipiga kelele wakisema: “Haleluya! Wokovu na utukufu na uweza ni vya Mungu wetu,<verse eid="REV 19:1"/></para>
<para style="p"><verse number="2" style="v" sid="REV 19:2"/>kwa maana hukumu zake ni za kweli na za haki. Amemhukumu yule kahaba mkuu aliyeuharibu ulimwengu kwa uzinzi wake. Mungu amemlipiza kisasi kwa ajili ya damu ya watumishi wake.”<verse eid="REV 19:2"/></para>
<para style="p"><verse number="3" style="v" sid="REV 19:3"/>Wakasema tena kwa nguvu: “Haleluya! Moshi wake huyo kahaba unapanda juu milele na milele.”<verse eid="REV 19:3"/></para>
<para style="p"><verse number="4" style="v" sid="REV 19:4"/>Wale wazee ishirini na wanne pamoja na wale viumbe wanne wenye uhai wakaanguka kifudifudi, wakamwabudu Mungu, aliyekuwa ameketi kwenye kile kiti cha enzi. Wakasema kwa sauti kuu: “Amen, Haleluya!”<verse eid="REV 19:4"/></para>
<para style="p"><verse number="5" style="v" sid="REV 19:5"/>Kisha sauti ikatoka katika kile kiti cha enzi, ikisema: “Msifuni Mungu wetu, ninyi watumishi wake wote, ninyi nyote mnaomcha, wadogo kwa wakubwa!”<verse eid="REV 19:5"/></para>
<para style="p"><verse number="6" style="v" sid="REV 19:6"/>Kisha nikasikia sauti kama ya umati mkubwa, kama sauti ya maji mengi yaendayo kasi na kama ngurumo kubwa ya radi wakipiga kelele wakisema: “Haleluya! Kwa maana Bwana Mungu wetu Mwenyezi anatawala.<verse eid="REV 19:6"/></para>
<para style="p"><verse number="7" style="v" sid="REV 19:7"/>Tufurahi, tushangilie na kumpa utukufu! Kwa maana arusi ya Mwana-Kondoo imewadia na bibi arusi wake amejiweka tayari.<verse eid="REV 19:7"/></para>
<para style="p"><verse number="8" style="v" sid="REV 19:8"/>Akapewa kitani safi, nyeupe inayongʼaa, ili avae.” (Hiyo kitani safi inawakilisha matendo ya haki ya watakatifu.)<verse eid="REV 19:8"/></para>
<para style="p"><verse number="9" style="v" sid="REV 19:9"/>Ndipo malaika akaniambia, “Andika: ‘Wamebarikiwa wale walioalikwa kwenye karamu ya arusi ya Mwana-Kondoo!’ ” Naye akaongeza kusema, “Haya ndiyo maneno ya kweli ya Mungu.”<verse eid="REV 19:9"/></para>
<para style="p"><verse number="10" style="v" sid="REV 19:10"/>Ndipo nikaanguka kifudifudi miguuni pake ili kumwabudu, lakini yeye akaniambia, “Usifanye hivyo! Mimi pia ni mtumishi mwenzako pamoja na ndugu zako walio na ushuhuda wa Yesu. Mwabudu Mungu! Maana ushuhuda wa Yesu ndio roho ya unabii.”<verse eid="REV 19:10"/></para>
<para style="p"><verse number="11" style="v" sid="REV 19:11"/>Kisha nikaona mbingu imefunguka na hapo mbele yangu akiwepo farasi mweupe, ambaye yeye aliyempanda aliitwa Mwaminifu na Kweli. Yeye huhukumu kwa haki na kufanya vita.<verse eid="REV 19:11"/></para>
<para style="p"><verse number="12" style="v" sid="REV 19:12"/>Macho yake ni kama miali ya moto na juu ya kichwa chake kuna taji nyingi. Ana jina lililoandikwa ambalo hakuna mtu yeyote anayelijua isipokuwa yeye mwenyewe.<verse eid="REV 19:12"/></para>
<para style="p"><verse number="13" style="v" sid="REV 19:13"/>Amevaa joho lililochoviwa katika damu, na Jina lake ni “Neno la Mungu.”<verse eid="REV 19:13"/></para>
<para style="p"><verse number="14" style="v" sid="REV 19:14"/>Majeshi ya mbinguni walikuwa wakimfuata, wakiwa wamepanda farasi weupe, hali wamevaa mavazi ya kitani safi, nyeupe na nzuri.<verse eid="REV 19:14"/></para>
<para style="p"><verse number="15" style="v" sid="REV 19:15"/>Kinywani mwake hutoka upanga mkali ambao kwa huo atayaangusha mataifa. “Atayatawala kwa fimbo yake ya utawala ya chuma.” Hulikanyaga shinikizo la mvinyo wa ghadhabu ya Mungu Mwenyezi.<verse eid="REV 19:15"/></para>
<para style="p"><verse number="16" style="v" sid="REV 19:16"/>Kwenye joho lake na paja lake pameandikwa jina hili: Mfalme wa wafalme, na Bwana wa mabwana.<verse eid="REV 19:16"/></para>
<para style="p"><verse number="17" style="v" sid="REV 19:17"/>Nami nikamwona malaika amesimama ndani kwenye jua, akaita ndege wote warukao angani kwa sauti kuu, “Njooni, kusanyikeni kwa ajili ya karamu kubwa ya Mungu,<verse eid="REV 19:17"/></para>
<para style="p"><verse number="18" style="v" sid="REV 19:18"/>ili mpate kula nyama ya wafalme na ya majemadari, ya mashujaa, ya farasi na ya wapanda farasi, nyama ya wanadamu, wote walio huru na watumwa, wadogo na wakubwa.”<verse eid="REV 19:18"/></para>
<para style="p"><verse number="19" style="v" sid="REV 19:19"/>Kisha nikamwona yule mnyama na wafalme wa dunia pamoja na majeshi yao wakiwa wamekusanyika pamoja ili kufanya vita dhidi ya yule aliyempanda farasi pamoja na jeshi lake.<verse eid="REV 19:19"/></para>
<para style="p"><verse number="20" style="v" sid="REV 19:20"/>Lakini yule mnyama akakamatwa pamoja na huyo nabii wa uongo ambaye alikuwa amefanya ishara kwa niaba ya huyo mnyama, ambaye kwa ishara hizi aliwadanganya wale waliopokea chapa ya huyo mnyama na kuiabudu sanamu yake. Hawa wawili wakatupwa wakiwa hai ndani ya ziwa la moto liwakalo kwa kiberiti.<verse eid="REV 19:20"/></para>
<para style="p"><verse number="21" style="v" sid="REV 19:21"/>Wale waliosalia waliuawa kwa upanga uliotoka kinywani mwa yule aliyekuwa amempanda farasi nao ndege wote wakajishibisha kwa nyama yao.<verse eid="REV 19:21"/></para>
<chapter eid="REV 19"/>
<chapter number="20" style="c" sid="REV 20"/>
<para style="p"><verse number="1" style="v" sid="REV 20:1"/>Kisha nikaona malaika akishuka kutoka mbinguni, akiwa ameshika ufunguo wa lile Shimo na mnyororo mkubwa mkononi mwake.<verse eid="REV 20:1"/></para>
<para style="p"><verse number="2" style="v" sid="REV 20:2"/>Akalishika lile joka, yule nyoka wa zamani, ambaye ndiye ibilisi au Shetani, naye akamfunga kwa muda wa miaka 1,000.<verse eid="REV 20:2"/></para>
<para style="p"><verse number="3" style="v" sid="REV 20:3"/>Akamtupa katika lile Shimo, akamfunga humo na kulitia lakiri, ili kumzuia asiendelee kudanganya mataifa mpaka hiyo miaka 1,000 itimie. Baada ya hayo lazima afunguliwe kwa muda mfupi.<verse eid="REV 20:3"/></para>
<para style="p"><verse number="4" style="v" sid="REV 20:4"/>Kisha nikaona viti vya enzi vilivyokuwa vimekaliwa na hao waliopewa mamlaka ya kuhukumu, na nikaona roho za wale waliokatwa vichwa kwa sababu ya ushuhuda wa Yesu na kwa sababu ya neno la Mungu. Hawakuwa wamemsujudu huyo mnyama wala sanamu yake wala hawakupokea ile chapa yake kwenye vipaji vya nyuso zao au kwenye mikono yao. Wakawa hai na kutawala pamoja na Kristo miaka 1,000.<verse eid="REV 20:4"/></para>
<para style="p"><verse number="5" style="v" sid="REV 20:5"/>(Wafu waliosalia hawakufufuka mpaka ilipotimia hiyo miaka 1,000.) Huu ndio ufufuo wa kwanza.<verse eid="REV 20:5"/></para>
<para style="p"><verse number="6" style="v" sid="REV 20:6"/>Waliobarikiwa na walio watakatifu ni wale walio na sehemu katika ufufuo wa kwanza. Hao mauti ya pili haina nguvu juu yao, bali watakuwa makuhani wa Mungu na wa Kristo, nao watatawala pamoja naye kwa muda wa miaka 1,000.<verse eid="REV 20:6"/></para>
<para style="p"><verse number="7" style="v" sid="REV 20:7"/>Hiyo miaka 1,000 itakapotimia, Shetani atafunguliwa kutoka kifungoni mwake,<verse eid="REV 20:7"/></para>
<para style="p"><verse number="8" style="v" sid="REV 20:8"/>naye atatoka ili kuyadanganya mataifa yaliyopo katika pembe nne za dunia, yaani, Gogu na Magogu apate kuwakusanya tayari kwa vita. Idadi yao ni kama mchanga ulioko pwani.<verse eid="REV 20:8"/></para>
<para style="p"><verse number="9" style="v" sid="REV 20:9"/>Nao walitembea katika eneo lote la dunia, wakaizunguka kambi ya watakatifu na ule mji unaopendwa. Lakini moto ukashuka kutoka mbinguni na kuwateketeza.<verse eid="REV 20:9"/></para>
<para style="p"><verse number="10" style="v" sid="REV 20:10"/>Naye ibilisi aliyewadanganya akatupwa katika ziwa la moto na kiberiti walikokuwa wametupwa yule mnyama na yule nabii wa uongo. Watateswa humo usiku na mchana, milele na milele.<verse eid="REV 20:10"/></para>
<para style="p"><verse number="11" style="v" sid="REV 20:11"/>Kisha nikaona kiti kikubwa cheupe cha enzi pamoja na yeye aliyeketi juu yake. Dunia na mbingu zikaukimbia uso wake wala mahali pao hapakuonekana.<verse eid="REV 20:11"/></para>
<para style="p"><verse number="12" style="v" sid="REV 20:12"/>Nami nikawaona wafu wakubwa na wadogo, wakiwa wamesimama mbele ya hicho kiti cha enzi na vitabu vikafunguliwa. Pia kitabu kingine kikafunguliwa ambacho ni kitabu cha uzima. Hao wafu wakahukumiwa sawasawa na matendo yao kama yalivyoandikwa ndani ya hivyo vitabu.<verse eid="REV 20:12"/></para>
<para style="p"><verse number="13" style="v" sid="REV 20:13"/>Bahari ikawatoa wafu waliokuwamo ndani yake, nayo mauti na Kuzimu zikawatoa wafu waliokuwamo ndani yake. Kila mtu akahukumiwa kulingana na yale aliyoyatenda.<verse eid="REV 20:13"/></para>
<para style="p"><verse number="14" style="v" sid="REV 20:14"/>Kisha mauti na Kuzimu zikatupwa katika ziwa la moto. Hii ndio mauti ya pili, yaani, hilo ziwa la moto.<verse eid="REV 20:14"/></para>
<para style="p"><verse number="15" style="v" sid="REV 20:15"/>Iwapo mtu jina lake halikuonekana katika kile kitabu cha uzima, alitupwa ndani ya lile ziwa la moto.<verse eid="REV 20:15"/></para>
<chapter eid="REV 20"/>
<chapter number="21" style="c" sid="REV 21"/>
<para style="p"><verse number="1" style="v" sid="REV 21:1"/>Kisha nikaona mbingu mpya na nchi mpya, kwa maana mbingu za kwanza na nchi ya kwanza vimekwisha kupita, wala hapakuwepo na bahari tena.<verse eid="REV 21:1"/></para>
<para style="p"><verse number="2" style="v" sid="REV 21:2"/>Nikaona Mji Mtakatifu, Yerusalemu mpya, ukishuka kutoka mbinguni kwa Mungu, ukiwa umeandaliwa kama bibi arusi aliyepambwa kwa ajili ya mumewe.<verse eid="REV 21:2"/></para>
<para style="p"><verse number="3" style="v" sid="REV 21:3"/>Nami nikasikia sauti kubwa kutoka kile kiti cha enzi ikisema, “Sasa makao ya Mungu ni pamoja na wanadamu, naye atakaa pamoja nao. Yeye atakuwa Mungu wao nao watakuwa watu wake, naye Mungu mwenyewe atakuwa pamoja nao.<verse eid="REV 21:3"/></para>
<para style="p"><verse number="4" style="v" sid="REV 21:4"/>Atafuta kila chozi kutoka macho yao. Mauti haitakuwepo tena, wala maombolezo, wala kilio, wala maumivu, kwa maana mambo ya kwanza yamekwisha kupita.”<verse eid="REV 21:4"/></para>
<para style="p"><verse number="5" style="v" sid="REV 21:5"/>Naye yule aliyeketi juu ya kile kiti cha enzi akasema, “Tazama, nayafanya mambo yote kuwa mapya!” Kisha akasema, “Andika haya, maana maneno haya ni ya kuaminika tena ni kweli.”<verse eid="REV 21:5"/></para>
<para style="p"><verse number="6" style="v" sid="REV 21:6"/>Akaniambia, “Imekwisha kuwa. Mimi ni Alfa na Omega, Mwanzo na Mwisho. Yeye aonaye kiu nitampa kunywa kutoka chemchemi ya maji ya uzima bila gharama yoyote.<verse eid="REV 21:6"/></para>
<para style="p"><verse number="7" style="v" sid="REV 21:7"/>Yeye ashindaye atayarithi haya yote, nami nitakuwa Mungu wake, naye atakuwa mwanangu.<verse eid="REV 21:7"/></para>
<para style="p"><verse number="8" style="v" sid="REV 21:8"/>Lakini waoga, wasioamini, wachafu, wauaji, wazinzi, wachawi, waabudu sanamu, pamoja na waongo wote, mahali pao ni katika lile ziwa liwakalo moto na kiberiti. Hii ndiyo mauti ya pili.”<verse eid="REV 21:8"/></para>
<para style="p"><verse number="9" style="v" sid="REV 21:9"/>Mmoja wa wale malaika saba waliokuwa na yale mabakuli saba ya hayo mapigo saba ya mwisho akaja akaniambia, “Njoo, nami nitakuonyesha bibi arusi, yaani, mke wa Mwana-Kondoo.”<verse eid="REV 21:9"/></para>
<para style="p"><verse number="10" style="v" sid="REV 21:10"/>Naye akanichukua katika Roho hadi kwenye mlima mkubwa na mrefu, akanionyesha ule Mji Mtakatifu, Yerusalemu, ukishuka kutoka mbinguni kwa Mungu.<verse eid="REV 21:10"/></para>
<para style="p"><verse number="11" style="v" sid="REV 21:11"/>Ulikuwa ukingʼaa kwa utukufu wa Mungu kama kito chenye thamani sana, kama yaspi, safi kama kioo.<verse eid="REV 21:11"/></para>
<para style="p"><verse number="12" style="v" sid="REV 21:12"/>Ulikuwa na ukuta mkubwa, mrefu wenye malango kumi na mawili, pakiwa na malaika kumi na wawili kwenye hayo malango. Kwenye malango hayo yaliandikwa majina ya yale makabila kumi na mawili ya Israeli.<verse eid="REV 21:12"/></para>
<para style="p"><verse number="13" style="v" sid="REV 21:13"/>Kulikuwa na malango matatu upande wa mashariki, matatu upande wa kaskazini, matatu upande wa kusini na matatu upande wa magharibi.<verse eid="REV 21:13"/></para>
<para style="p"><verse number="14" style="v" sid="REV 21:14"/>Ukuta wa huo mji ulikuwa na misingi kumi na miwili, na juu yake yaliandikwa majina ya wale mitume kumi na wawili wa Mwana-Kondoo.<verse eid="REV 21:14"/></para>
<para style="p"><verse number="15" style="v" sid="REV 21:15"/>Huyo malaika aliyesema nami alikuwa na ufito wa dhahabu wa kupimia huo mji, malango yake na kuta zake.<verse eid="REV 21:15"/></para>
<para style="p"><verse number="16" style="v" sid="REV 21:16"/>Mji huo ulikuwa mraba, urefu wake ulikuwa sawa na upana wake. Akaupima huo mji kwa huo ufito akakuta una kama kilomita 2,200; urefu wake na upana wake na kwenda juu kwake vilikuwa sawa.<verse eid="REV 21:16"/></para>
<para style="p"><verse number="17" style="v" sid="REV 21:17"/>Akaupima ukuta wake, ulikuwa na unene wa dhiraa 144 kwa kipimo cha kibinadamu ambacho huyo malaika alikuwa akikitumia.<verse eid="REV 21:17"/></para>
<para style="p"><verse number="18" style="v" sid="REV 21:18"/>Ukuta huo ulijengwa kwa yaspi hali mji wenyewe ulijengwa kwa dhahabu safi, ikingʼaa kama kioo.<verse eid="REV 21:18"/></para>
<para style="p"><verse number="19" style="v" sid="REV 21:19"/>Misingi ya kuta za mji huo zilipambwa kwa kila aina ya kito cha thamani. Msingi wa kwanza ulikuwa wa yaspi, wa pili yakuti samawi, wa tatu kalkedoni, wa nne zumaridi,<verse eid="REV 21:19"/></para>
<para style="p"><verse number="20" style="v" sid="REV 21:20"/>wa tano sardoniki, wa sita akiki, wa saba krisolitho, wa nane zabarajadi, wa tisa yakuti manjano, wa kumi krisopraso, wa kumi na moja hiakintho, wa kumi na mbili amethisto.<verse eid="REV 21:20"/></para>
<para style="p"><verse number="21" style="v" sid="REV 21:21"/>Yale malango kumi na mbili yalikuwa ni lulu kumi na mbili, kila lango lilikuwa limetengenezwa kwa lulu moja. Barabara kuu ya mji huo ilikuwa ya dhahabu safi ingʼaayo kama kioo.<verse eid="REV 21:21"/></para>
<para style="p"><verse number="22" style="v" sid="REV 21:22"/>Sikuona Hekalu ndani ya huo mji kwa sababu Bwana Mungu Mwenyezi na Mwana-Kondoo ndio hekalu lake.<verse eid="REV 21:22"/></para>
<para style="p"><verse number="23" style="v" sid="REV 21:23"/>Ule mji hauhitaji jua wala mwezi kuuangazia, kwa sababu utukufu wa Mungu ndio nuru yake na Mwana-Kondoo ndiye taa yake.<verse eid="REV 21:23"/></para>
<para style="p"><verse number="24" style="v" sid="REV 21:24"/>Mataifa yatatembea yakiangaziwa na nuru yake na wafalme wa duniani wataleta fahari yao ndani yake.<verse eid="REV 21:24"/></para>
<para style="p"><verse number="25" style="v" sid="REV 21:25"/>Malango yake hayatafungwa kamwe, kwa maana hakutakuwa na usiku humo.<verse eid="REV 21:25"/></para>
<para style="p"><verse number="26" style="v" sid="REV 21:26"/>Utukufu na heshima za mataifa zitaletwa humo.<verse eid="REV 21:26"/></para>
<para style="p"><verse number="27" style="v" sid="REV 21:27"/>Lakini kitu kichafu hakitaingia humo kamwe, wala mtu yeyote atendaye mambo ya aibu au ya udanganyifu. Bali watakaoingia humo ni wale tu ambao majina yao yameandikwa katika kitabu cha uzima cha Mwana-Kondoo.<verse eid="REV 21:27"/></para>
<chapter eid="REV 21"/>
<chapter number="22" style="c" sid="REV 22"/>
<para style="p"><verse number="1" style="v" sid="REV 22:1"/>Kisha yule malaika akanionyesha mto wa maji ya uzima, maangavu kama kioo yakitiririka kutoka kwenye kile kiti cha enzi cha Mungu na cha Mwana-Kondoo,<verse eid="REV 22:1"/></para>
<para style="p"><verse number="2" style="v" sid="REV 22:2"/>kupitia katikati ya barabara kuu ya huo mji. Kwenye kila upande wa huo mto kulikuwa na mti wa uzima utoao matunda ya aina kumi na mbili, ukizaa matunda yake kila mwezi. Nayo majani ya mti huo ni kwa ajili ya uponyaji wa mataifa.<verse eid="REV 22:2"/></para>
<para style="p"><verse number="3" style="v" sid="REV 22:3"/>Katika mji huo hakutakuwa tena na laana, bali kiti cha enzi cha Mungu na cha Mwana-Kondoo kitakuwamo humo na watumishi wake watamtumikia,<verse eid="REV 22:3"/></para>
<para style="p"><verse number="4" style="v" sid="REV 22:4"/>nao watamwona uso wake na Jina lake litakuwa kwenye vipaji vya nyuso zao.<verse eid="REV 22:4"/></para>
<para style="p"><verse number="5" style="v" sid="REV 22:5"/>Usiku hautakuwako tena, wala hawatahitaji mwanga wa taa au wa jua, kwa maana Bwana Mungu atakuwa nuru yao, nao watatawala milele na milele.<verse eid="REV 22:5"/></para>
<para style="p"><verse number="6" style="v" sid="REV 22:6"/>Kisha yule malaika akaniambia, “Maneno haya ni ya kuaminika na kweli. Bwana, Mungu wa roho za manabii, alimtuma malaika wake kuwaonyesha watumishi wake yale ambayo hayana budi kutukia upesi.”<verse eid="REV 22:6"/></para>
<para style="p"><verse number="7" style="v" sid="REV 22:7"/>“Tazama, naja upesi! Amebarikiwa yeye ayashikaye maneno ya unabii wa kitabu hiki.”<verse eid="REV 22:7"/></para>
<para style="p"><verse number="8" style="v" sid="REV 22:8"/>Mimi, Yohana, ndiye niliyesikia na kuyaona mambo haya. Nami nilipokwisha kuyasikia na kuyaona, nilianguka chini nikasujudu miguuni pa yule malaika aliyekuwa akinionyesha mambo hayo.<verse eid="REV 22:8"/></para>
<para style="p"><verse number="9" style="v" sid="REV 22:9"/>Lakini yeye akaniambia, “Usifanye hivyo! Mimi ni mtumishi pamoja nawe na ndugu zako manabii na wote wanaoyashika maneno ya kitabu hiki. Msujudie Mungu!”<verse eid="REV 22:9"/></para>
<para style="p"><verse number="10" style="v" sid="REV 22:10"/>Kisha akaniambia, “Usiyafunge maneno ya unabii yaliyomo katika kitabu hiki, kwa sababu wakati umekaribia.<verse eid="REV 22:10"/></para>
<para style="p"><verse number="11" style="v" sid="REV 22:11"/>Atendaye mabaya na aendelee kutenda mabaya, aliye mchafu na aendelee kuwa mchafu, yeye atendaye haki na aendelee kutenda haki, na yeye aliye mtakatifu na aendelee kuwa mtakatifu.”<verse eid="REV 22:11"/></para>
<para style="p"><verse number="12" style="v" sid="REV 22:12"/>“Tazama, naja upesi! Thawabu yangu i mkononi mwangu, nami nitampa kila mtu sawasawa na alivyotenda.<verse eid="REV 22:12"/></para>
<para style="p"><verse number="13" style="v" sid="REV 22:13"/>Mimi ni Alfa na Omega, wa Kwanza na wa Mwisho, Mwanzo na Mwisho.<verse eid="REV 22:13"/></para>
<para style="p"><verse number="14" style="v" sid="REV 22:14"/>“Wamebarikiwa wale wafuao mavazi yao, ili wapate haki ya kuuendea huo mti wa uzima na kuuingia huo mji kupitia kwenye malango yake.<verse eid="REV 22:14"/></para>
<para style="p"><verse number="15" style="v" sid="REV 22:15"/>Huko nje wako mbwa, wachawi, wazinzi, wauaji, waabudu sanamu, na kila mtu apendaye udanganyifu na kuufanya.<verse eid="REV 22:15"/></para>
<para style="p"><verse number="16" style="v" sid="REV 22:16"/>“Mimi, Yesu, nimemtuma malaika wangu kushuhudia mambo haya kwa ajili ya makanisa. Mimi ndimi Shina na Mzao wa Daudi, ile Nyota ya Asubuhi ingʼaayo.”<verse eid="REV 22:16"/></para>
<para style="p"><verse number="17" style="v" sid="REV 22:17"/>Roho na bibi arusi wanasema, “Njoo!” Naye asikiaye na aseme, “Njoo!” Yeyote mwenye kiu na aje, na kila anayetaka na anywe maji ya uzima bure.<verse eid="REV 22:17"/></para>
<para style="p"><verse number="18" style="v" sid="REV 22:18"/>Namwonya kila mtu asikiaye maneno ya unabii wa kitabu hiki: Mtu yeyote akiongeza humo chochote, Mungu atamwongezea mapigo yaliyoandikwa katika kitabu hiki.<verse eid="REV 22:18"/></para>
<para style="p"><verse number="19" style="v" sid="REV 22:19"/>Kama mtu yeyote akipunguza humo chochote katika maneno ya unabii wa kitabu hiki, Mungu atamwondolea sehemu yake katika ule mti wa uzima na katika ule mji mtakatifu, ambao habari zake zimeandikwa katika kitabu hiki.<verse eid="REV 22:19"/></para>
<para style="p"><verse number="20" style="v" sid="REV 22:20"/>Yeye anayeshuhudia mambo haya asema, “Hakika, naja upesi!” Amen. Njoo, Bwana Yesu.<verse eid="REV 22:20"/></para>
<para style="p"><verse number="21" style="v" sid="REV 22:21"/>Neema ya Bwana Yesu iwe na watakatifu wote. Amen.<verse eid="REV 22:21"/></para>
<chapter eid="REV 22"/>
</usx>