# Open Kiswahili Contemporary Version

## License Information

**Open Kiswahili Contemporary Version** is based on and adapted from: _Open Kiswahili Contemporary Version_, [Biblica, Inc](https://www.biblica.com/), 2015, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Philemon 1:1 (id: 757001001)

1Paulo, mfungwa wa Kristo Yesu, pamoja na Timotheo ndugu yetu: Kwa Filemoni rafiki yetu mpendwa na mtendakazi mwenzetu,


## Philemon 1:2 (id: 757001002)

2kwa dada yetu mpendwa Afia, kwa Arkipo askari mwenzetu na kwa kanisa lile likutanalo nyumbani mwako:


## Philemon 1:3 (id: 757001003)

3Neema iwe nanyi na amani itokayo kwa Mungu Baba yetu na Bwana Yesu Kristo.


## Philemon 1:4 (id: 757001004)

4Siku zote ninamshukuru Mungu ninapokukumbuka katika maombi yangu,


## Philemon 1:5 (id: 757001005)

5kwa sababu ninasikia juu ya imani yako katika Bwana Yesu na upendo wako kwa watakatifu wote.


## Philemon 1:6 (id: 757001006)

6Naomba utiwe nguvu katika kuishuhudia imani yako, ili upate kuwa na ufahamu mkamilifu juu ya kila kitu chema tulicho nacho ndani ya Kristo.


## Philemon 1:7 (id: 757001007)

7Upendo wako umenifurahisha mno na kunitia moyo, kwa sababu wewe ndugu, umeiburudisha mioyo ya watakatifu.


## Philemon 1:8 (id: 757001008)

8Hata hivyo, ingawa katika Kristo ningeweza kuwa na ujasiri na kukuagiza yale yakupasayo kutenda,


## Philemon 1:9 (id: 757001009)

9lakini ninakuomba kwa upendo, mimi Paulo, mzee na pia sasa nikiwa mfungwa wa Kristo Yesu,


## Philemon 1:10 (id: 757001010)

10nakuomba kwa ajili ya mwanangu Onesimo, aliyefanyika mwanangu nilipokuwa kwenye minyororo.


## Philemon 1:11 (id: 757001011)

11Mwanzoni alikuwa hakufai, lakini sasa anakufaa sana wewe na mimi pia.


## Philemon 1:12 (id: 757001012)

12Namtuma kwako, yeye aliye moyo wangu hasa.


## Philemon 1:13 (id: 757001013)

13Ningependa nikae naye ili ashike nafasi yako ya kunisaidia wakati huu nikiwa kifungoni kwa ajili ya Injili.


## Philemon 1:14 (id: 757001014)

14Lakini sikutaka kufanya lolote bila idhini yako, ili wema wowote uufanyao usiwe wa lazima, bali wa hiari.


## Philemon 1:15 (id: 757001015)

15Huenda sababu ya yeye kutengwa nawe kwa kitambo kidogo ni ili uwe naye daima.


## Philemon 1:16 (id: 757001016)

16Si kama mtumwa, bali bora kuliko mtumwa, kama ndugu mpendwa. Yeye ni mpendwa sana kwangu na hata kwako zaidi, yeye kama mwanadamu na kama ndugu katika Bwana.


## Philemon 1:17 (id: 757001017)

17Hivyo kama unanihesabu mimi kuwa mshirika wako, mkaribishe kama vile ungenikaribisha mimi mwenyewe.


## Philemon 1:18 (id: 757001018)

18Kama amekukosea lolote au kama unamdai chochote, nidai mimi.


## Philemon 1:19 (id: 757001019)

19Ni mimi Paulo, ninayeandika waraka huu kwa mkono wangu mwenyewe. Nitakulipa. Sitaji kwamba nakudai hata nafsi yako.


## Philemon 1:20 (id: 757001020)

20Ndugu yangu, natamani nipate faida kwako katika Bwana, uuburudishe moyo wangu katika Kristo.


## Philemon 1:21 (id: 757001021)

21Nikiwa na hakika ya utii wako, nakuandikia, nikijua kwamba utafanya hata zaidi ya yale ninayokuomba.


## Philemon 1:22 (id: 757001022)

22Jambo moja zaidi: Niandalie chumba cha wageni, kwa kuwa nataraji kurudishwa kwenu kama jibu la maombi yenu.


## Philemon 1:23 (id: 757001023)

23Epafra, aliye mfungwa mwenzangu katika Kristo Yesu, anakusalimu.


## Philemon 1:24 (id: 757001024)

24Vivyo hivyo Marko, Aristarko, Dema na Luka, watendakazi wenzangu wanakusalimu.


## Philemon 1:25 (id: 757001025)

25Neema ya Bwana Yesu Kristo iwe pamoja na roho zenu. Amen.


