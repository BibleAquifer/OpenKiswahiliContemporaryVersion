# Open Kiswahili Contemporary Version

## License Information

**Open Kiswahili Contemporary Version** is based on and adapted from: _Open Kiswahili Contemporary Version_, [Biblica, Inc](https://www.biblica.com/), 2015, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Ephesians 1:1 (id: 749001001)

1Paulo, mtume wa Kristo Yesu, kwa mapenzi ya Mungu: Kwa watakatifu walioko Efeso, walio waaminifu katika Kristo Yesu:


## Ephesians 1:2 (id: 749001002)

2Neema na amani itokayo kwa Mungu Baba yetu na kwa Bwana wetu Yesu Kristo iwe nanyi.


## Ephesians 1:3 (id: 749001003)

3Ahimidiwe Mungu na Baba wa Bwana wetu Yesu Kristo, aliyetubariki sisi kwa baraka zote za rohoni, katika ulimwengu wa roho ndani ya Kristo.


## Ephesians 1:4 (id: 749001004)

4Kwa maana alituchagua katika yeye kabla ya kuumbwa ulimwengu ili tuwe watakatifu na bila lawama mbele zake. Kwa upendo


## Ephesians 1:5 (id: 749001005)

5alitangulia kutuchagua tuwe wanawe kwa njia ya Yesu Kristo kwa furaha yake na mapenzi yake mwenyewe.


## Ephesians 1:6 (id: 749001006)

6Kwa hiyo tunamsifu Mungu kwa huruma zake kuu alizotumiminia sisi katika Mwanawe Mpendwa.


## Ephesians 1:7 (id: 749001007)

7Ndani yake tunao ukombozi kwa njia ya damu yake, yaani, msamaha wa dhambi, sawasawa na wingi wa neema yake


## Ephesians 1:8 (id: 749001008)

8aliyotumiminia kwa wingi, kwa hekima yote na maarifa yote.


## Ephesians 1:9 (id: 749001009)

9Naye alitujulisha siri ya mapenzi yake sawasawa na uradhi wa mapenzi yake, ambayo alikusudia katika Kristo,


## Ephesians 1:10 (id: 749001010)

10ili yapate kutimizwa wakati mkamilifu utakapowadia, yaani, kuvitia vitu vyote vya mbinguni na vya duniani pamoja, chini ya kiongozi mmoja, ndiye Kristo.


## Ephesians 1:11 (id: 749001011)

11Katika Kristo sisi nasi tumepata urithi, tukisha kuchaguliwa sawasawa na kusudi la Mungu, yeye ambaye hufanya mambo yote kulingana na kusudi la mapenzi yake,


## Ephesians 1:12 (id: 749001012)

12ili kwamba, sisi tuliokuwa wa kwanza kuweka tumaini katika Kristo, tupate kuishi kwa sifa ya utukufu wake.


## Ephesians 1:13 (id: 749001013)

13Ninyi pia mliingia ndani ya Kristo mliposikia Neno la kweli, Injili ya wokovu wenu. Mkiisha kuamini, ndani yake mlitiwa muhuri, yaani, Roho Mtakatifu mliyeahidiwa,


## Ephesians 1:14 (id: 749001014)

14yeye ambaye ni amana yetu akituhakikishia urithi wetu hadi ukombozi wa wale walio milki ya Mungu kwa sifa ya utukufu wake.


## Ephesians 1:15 (id: 749001015)

15Kwa sababu hii, tangu niliposikia juu ya imani yenu katika Bwana Yesu na upendo wenu kwa watakatifu wote,


## Ephesians 1:16 (id: 749001016)

16sijaacha kumshukuru Mungu kwa ajili yenu, nikiwakumbuka katika maombi yangu.


## Ephesians 1:17 (id: 749001017)

17Nazidi kumwomba Mungu wa Bwana wetu Yesu Kristo, Baba wa utukufu, awajalieni ninyi roho ya hekima na ya ufunuo, ili mpate kumjua zaidi.


## Ephesians 1:18 (id: 749001018)

18Ninaomba pia kwamba macho ya mioyo yenu yatiwe nuru ili mpate kujua tumaini mliloitiwa, utajiri wa urithi wa utukufu wake kwa watakatifu


## Ephesians 1:19 (id: 749001019)

19na uweza wake mkuu usiolinganishwa kwa ajili yetu sisi tuaminio. Uweza huo unaofanya kazi ndani yetu, ni sawa na ile nguvu kuu mno


## Ephesians 1:20 (id: 749001020)

20aliyoitumia katika Kristo alipomfufua kutoka kwa wafu, na akamketisha mkono wake wa kuume huko mbinguni,


## Ephesians 1:21 (id: 749001021)

21juu sana kuliko falme zote na mamlaka, enzi na milki, na juu ya kila jina litajwalo, si katika ulimwengu huu tu, bali katika ule ujao pia.


## Ephesians 1:22 (id: 749001022)

22Naye Mungu ameweka vitu vyote viwe chini ya miguu yake na amemfanya yeye awe kichwa cha vitu vyote kwa ajili ya Kanisa,


## Ephesians 1:23 (id: 749001023)

23ambalo ndilo mwili wake, ukamilifu wake yeye aliye yote katika yote.


## Ephesians 2:1 (id: 749002001)

1Kwa habari zenu, mlikuwa wafu katika makosa na dhambi zenu,


## Ephesians 2:2 (id: 749002002)

2ambazo mlizitenda mlipofuatisha namna ya ulimwengu huu na za yule mtawala wa ufalme wa anga, yule roho atendaye kazi sasa ndani ya wale wasiotii.


## Ephesians 2:3 (id: 749002003)

3Sisi sote pia tuliishi katikati yao hapo zamani, tukitimiza tamaa za asili yetu ya dhambi na kufuata tamaa zake na mawazo yake. Nasi kwa asili tulikuwa wana wa ghadhabu, kama mtu mwingine yeyote.


## Ephesians 2:4 (id: 749002004)

4Lakini Mungu kwa upendo wake mwingi kwetu sisi, ambaye ni mwingi wa rehema,


## Ephesians 2:5 (id: 749002005)

5hata tulipokuwa wafu kwa ajili ya makosa yetu, alitufanya tuwe hai pamoja na Kristo Yesu, yaani, mmeokolewa kwa neema.


## Ephesians 2:6 (id: 749002006)

6Mungu alitufufua pamoja na Kristo na kutuketisha pamoja naye katika ulimwengu wa roho katika Kristo Yesu,


## Ephesians 2:7 (id: 749002007)

7ili katika ule ulimwengu ujao apate kuonyesha wingi wa neema yake isiyopimika, iliyodhihirishwa kwetu kwa wema wake ndani ya Kristo Yesu.


## Ephesians 2:8 (id: 749002008)

8Kwa maana mmeokolewa kwa neema, kwa njia ya imani, wala si kwa matendo yenu mema. Hii ni zawadi kutoka kwa Mungu,


## Ephesians 2:9 (id: 749002009)

9si kwa matendo, ili mtu yeyote asije akajisifu.


## Ephesians 2:10 (id: 749002010)

10Kwa maana sisi ni kazi ya mikono ya Mungu, tulioumbwa katika Kristo Yesu, ili tupate kutenda matendo mema, ambayo Mungu alitangulia kuyaandaa tupate kuishi katika hayo.


## Ephesians 2:11 (id: 749002011)

11Kwa hiyo kumbukeni kwamba ninyi ambao hapo awali mlikuwa watu wa Mataifa kwa kuzaliwa na kuitwa “wasiotahiriwa” na wale wanaojiita “waliotahiriwa” (yaani tohara ifanyikayo katika mwili kwa mikono ya wanadamu),


## Ephesians 2:12 (id: 749002012)

12kumbukeni kwamba wakati ule mlikuwa mbali na Kristo, mkiwa mmetengwa kutoka jumuiya ya Israeli, na mkiwa wageni katika yale maagano ya ahadi, nanyi mkiwa hamna tumaini wala Mungu duniani.


## Ephesians 2:13 (id: 749002013)

13Lakini sasa katika Kristo Yesu, ninyi ambao hapo kwanza mlikuwa mbali na Mungu, sasa mmeletwa karibu kwa njia ya damu ya Kristo.


## Ephesians 2:14 (id: 749002014)

14Kwa maana yeye mwenyewe ndiye amani yetu, aliyetufanya sisi tuliokuwa wawili, yaani, Wayahudi na watu wa Mataifa, tuwe wamoja kwa kuvunja kizuizi na kubomoa ule ukuta wa uadui uliokuwa kati yetu,


## Ephesians 2:15 (id: 749002015)

15kwa kuibatilisha ile sheria pamoja na amri zake na maagizo yake alipoutoa mwili wake, ili apate kufanya ndani yake mtu mmoja mpya badala ya hao wawili, hivyo akifanya amani,


## Ephesians 2:16 (id: 749002016)

16naye katika mwili huu mmoja awapatanishe wote wawili na Mungu kupitia msalaba, ili kwa huo msalaba akaangamiza uadui wao.


## Ephesians 2:17 (id: 749002017)

17Alikuja na kuhubiri amani kwenu ninyi mliokuwa mbali na pia akahubiri amani kwao waliokuwa karibu.


## Ephesians 2:18 (id: 749002018)

18Kwa maana kwa kupitia kwake, sisi sote tunaweza kumkaribia Baba katika Roho mmoja.


## Ephesians 2:19 (id: 749002019)

19Hivyo basi, ninyi sasa si wageni tena wala wapitaji, bali mmekuwa wenyeji pamoja na watakatifu na pia jamaa wa nyumbani mwake Mungu.


## Ephesians 2:20 (id: 749002020)

20Mmejengwa juu ya msingi wa mitume na manabii, naye Kristo Yesu mwenyewe ndiye jiwe kuu la pembeni.


## Ephesians 2:21 (id: 749002021)

21Ndani yake jengo lote limeshikamanishwa pamoja na kusimamishwa ili kuwa Hekalu takatifu katika Bwana.


## Ephesians 2:22 (id: 749002022)

22Katika yeye ninyi nanyi mnajengwa pamoja ili mpate kuwa makao ambayo Mungu anaishi ndani yake kwa njia ya Roho wake.


## Ephesians 3:1 (id: 749003001)

1Kwa sababu hii, mimi Paulo, mfungwa wa Kristo Yesu kwa ajili yenu ninyi watu wa Mataifa:


## Ephesians 3:2 (id: 749003002)

2Kwa hakika mmekwisha kusikia kuhusu ile huduma ya neema ya Mungu niliyopewa kwa ajili yenu,


## Ephesians 3:3 (id: 749003003)

3yaani, ile siri iliodhihirishwa kwangu kwa njia ya ufunuo, kama nilivyotangulia kuandika kwa kifupi.


## Ephesians 3:4 (id: 749003004)

4Kwa kusoma haya, basi mtaweza kuelewa ufahamu wangu katika siri ya Kristo.


## Ephesians 3:5 (id: 749003005)

5Siri hii haikudhihirishwa kwa wanadamu katika vizazi vingine kama vile sasa ilivyodhihirishwa na Roho kwa mitume na manabii watakatifu wa Mungu.


## Ephesians 3:6 (id: 749003006)

6Siri hii ni kwamba, kwa njia ya Injili, watu wa Mataifa ni warithi pamoja na Israeli, viungo vya mwili mmoja na washiriki pamoja wa ahadi katika Kristo Yesu.


## Ephesians 3:7 (id: 749003007)

7Nimekuwa mtumishi wa Injili hii kwa kipawa cha neema ya Mungu niliyopewa kwa nguvu yake itendayo kazi.


## Ephesians 3:8 (id: 749003008)

8Ingawa mimi ni mdogo kuliko aliye mdogo kabisa miongoni mwa watakatifu wote, nilipewa neema hii: ili niwahubirie watu wa Mataifa kuhusu utajiri usiopimika ulio ndani ya Kristo,


## Ephesians 3:9 (id: 749003009)

9na kuweka wazi kwa kila mtu siri hii iliyokuwa imefichwa tangu zamani katika Mungu, aliyeumba vitu vyote.


## Ephesians 3:10 (id: 749003010)

10Ili sasa kwa njia ya Kanisa, hekima yote ya Mungu ipate kujulikana kwa watawala na wenye mamlaka katika ulimwengu wa roho,


## Ephesians 3:11 (id: 749003011)

11sawasawa na kusudi lake la milele katika Kristo Yesu Bwana wetu.


## Ephesians 3:12 (id: 749003012)

12Ndani yake na kwa njia ya imani katika yeye twaweza kumkaribia Mungu kwa uhuru na kwa ujasiri.


## Ephesians 3:13 (id: 749003013)

13Kwa hiyo, nawaomba msikate tamaa kwa sababu ya mateso yangu kwa ajili yenu, hayo ni utukufu wenu.


## Ephesians 3:14 (id: 749003014)

14Kwa sababu hii nampigia Baba magoti,


## Ephesians 3:15 (id: 749003015)

15ambaye ubaba wote wa kila jamaa za mbinguni na za duniani unatokana naye.


## Ephesians 3:16 (id: 749003016)

16Namwomba Mungu awaimarishe kwa kuwatia nguvu mioyo yenu kwa njia ya Roho wake kwa kadiri ya utajiri wa utukufu wake,


## Ephesians 3:17 (id: 749003017)

17ili kwamba, Kristo apate kukaa mioyoni mwenu kwa njia ya imani. Nami ninaomba kwamba ninyi mkiwa wenye mizizi tena imara katika msingi wa upendo,


## Ephesians 3:18 (id: 749003018)

18mwe na uwezo wa kufahamu pamoja na watakatifu wote jinsi ulivyo upana, urefu, kimo na kina upendo wa Kristo,


## Ephesians 3:19 (id: 749003019)

19na kujua upendo huu unaopita fahamu, ili mpate kujazwa na kufikia kipimo cha ukamilifu wote wa Mungu.


## Ephesians 3:20 (id: 749003020)

20Basi kwa yeye awezaye kutenda mambo ya ajabu yasiyopimika kuliko yote tuyaombayo au tuyawazayo, kwa kadiri ya uweza wake ule utendao kazi ndani yetu,


## Ephesians 3:21 (id: 749003021)

21yeye atukuzwe katika kanisa na katika Kristo Yesu kwa vizazi vyote, milele na milele. Amen.


## Ephesians 4:1 (id: 749004001)

1Basi, mimi niliye mfungwa wa Bwana, nawasihi mwenende kama inavyostahili wito wenu mlioitiwa.


## Ephesians 4:2 (id: 749004002)

2Kwa unyenyekevu wote na upole, mkiwa wavumilivu, mkichukuliana kwa upendo.


## Ephesians 4:3 (id: 749004003)

3Jitahidini kudumisha umoja wa Roho katika kifungo cha amani.


## Ephesians 4:4 (id: 749004004)

4Kuna mwili mmoja na Roho mmoja, kama vile mlivyoitwa katika tumaini moja.


## Ephesians 4:5 (id: 749004005)

5Tena kuna Bwana mmoja, imani moja, ubatizo mmoja,


## Ephesians 4:6 (id: 749004006)

6Mungu mmoja ambaye ni Baba wa wote, aliye juu ya yote, katika yote na ndani ya yote.


## Ephesians 4:7 (id: 749004007)

7Lakini kila mmoja wetu amepewa neema kwa kadiri ya kipimo cha kipawa cha Kristo.


## Ephesians 4:8 (id: 749004008)

8Kwa hiyo husema: “Alipopaa juu zaidi, aliteka mateka, akawapa wanadamu vipawa.”


## Ephesians 4:9 (id: 749004009)

9(Asemapo “alipaa juu,” maana yake nini isipokuwa ni kusema pia kwamba Kristo alishuka pande za chini sana za dunia?


## Ephesians 4:10 (id: 749004010)

10Yeye aliyeshuka ndiye alipaa juu zaidi kupita mbingu zote, ili apate kuujaza ulimwengu wote.)


## Ephesians 4:11 (id: 749004011)

11Ndiye aliweka wengine kuwa mitume, wengine kuwa manabii, wengine kuwa wainjilisti, wengine kuwa wachungaji na walimu,


## Ephesians 4:12 (id: 749004012)

12kwa kusudi la kuwakamilisha watakatifu kwa ajili ya kazi za huduma, ili kwamba mwili wa Kristo upate kujengwa


## Ephesians 4:13 (id: 749004013)

13mpaka sote tutakapoufikia umoja katika imani na katika kumjua sana Mwana wa Mungu na kuwa watu wazima kwa kufikia kimo cha ukamilifu wa Kristo.


## Ephesians 4:14 (id: 749004014)

14Ili tusiwe tena watoto wachanga, tukitupwatupwa huku na huku na kuchukuliwa na kila upepo wa mafundisho kwa hila za watu, kwa ujanja, kwa kufuata njia zao za udanganyifu.


## Ephesians 4:15 (id: 749004015)

15Badala yake, tukiambiana kweli kwa upendo, katika mambo yote tukue, hata tumfikie yeye aliye kichwa, yaani, Kristo.


## Ephesians 4:16 (id: 749004016)

16Kutoka kwake, mwili wote ukiwa umeungamanishwa na kushikamanishwa pamoja kwa msaada wa kila kiungo, hukua na kujijenga wenyewe katika upendo, wakati kila kiungo kinafanya kazi yake.


## Ephesians 4:17 (id: 749004017)

17Hivyo nawaambia hivi, nami nasisitiza katika Bwana kwamba, msiishi tena kama watu wa Mataifa waishivyo, katika ubatili wa mawazo yao.


## Ephesians 4:18 (id: 749004018)

18Watu hao akili zao zimetiwa giza na wametengwa mbali na uzima wa Mungu kwa sababu ya ujinga wao kutokana na ugumu wa mioyo yao.


## Ephesians 4:19 (id: 749004019)

19Wakiisha kufa ganzi, wamejitia katika mambo ya ufisadi na kupendelea kila aina ya uchafu, wakiendelea kutamani zaidi.


## Ephesians 4:20 (id: 749004020)

20Lakini ninyi, hivyo sivyo mlivyojifunza Kristo.


## Ephesians 4:21 (id: 749004021)

21Kama hivyo ndivyo ilivyo, ninyi mmemsikia, tena mmefundishwa naye, vile kweli ilivyo katika Yesu.


## Ephesians 4:22 (id: 749004022)

22Mlifundishwa kuuvua mwenendo wenu wa zamani, utu wenu wa kale, ulioharibiwa na tamaa zake za udanganyifu,


## Ephesians 4:23 (id: 749004023)

23ili mfanywe upya roho na nia zenu,


## Ephesians 4:24 (id: 749004024)

24mkajivike utu mpya, ulioumbwa sawasawa na mfano wa Mungu katika haki yote na utakatifu.


## Ephesians 4:25 (id: 749004025)

25Kwa hiyo kila mmoja wenu avue uongo na kuambiana kweli mtu na jirani yake, kwa maana sisi sote tu viungo vya mwili mmoja.


## Ephesians 4:26 (id: 749004026)

26Mkikasirika, msitende dhambi, wala jua lisichwe mkiwa bado mmekasirika,


## Ephesians 4:27 (id: 749004027)

27wala msimpe ibilisi nafasi.


## Ephesians 4:28 (id: 749004028)

28Yeye ambaye amekuwa akiiba, asiibe tena, lakini lazima ajishughulishe, afanye kitu kifaacho kwa mikono yake mwenyewe, ili awe na kitu cha kuwagawia wahitaji.


## Ephesians 4:29 (id: 749004029)

29Maneno mabaya yasitoke vinywani mwenu, bali yale yafaayo kwa ajili ya kuwajenga wengine kulingana na mahitaji yao, ili yawafae wale wasikiao.


## Ephesians 4:30 (id: 749004030)

30Wala msimhuzunishe Roho Mtakatifu wa Mungu, ambaye kwake mlitiwa muhuri kwa ajili ya siku ya ukombozi.


## Ephesians 4:31 (id: 749004031)

31Ondoeni kabisa uchungu, ghadhabu, hasira, makelele na masingizio pamoja na kila aina ya uovu.


## Ephesians 4:32 (id: 749004032)

32Kuweni wafadhili na wenye kuhurumiana ninyi kwa ninyi, mkisameheana, kama vile naye Mungu katika Kristo alivyowasamehe ninyi.


## Ephesians 5:1 (id: 749005001)

1Kwa hiyo, mfuateni Mungu kama watoto wapendwao,


## Ephesians 5:2 (id: 749005002)

2mkiishi maisha ya upendo, kama vile Kristo alivyotupenda sisi akajitoa kwa ajili yetu kuwa sadaka yenye harufu nzuri na dhabihu kwa Mungu.


## Ephesians 5:3 (id: 749005003)

3Lakini uasherati, usitajwe miongoni mwenu, wala uchafu wa aina yoyote, wala tamaa, kwa sababu mambo haya hayastahili miongoni mwa watakatifu.


## Ephesians 5:4 (id: 749005004)

4Wala pasiwepo mazungumzo machafu ya aibu, au maneno ya upuzi au mzaha, ambayo hayafai, badala yake mshukuruni Mungu.


## Ephesians 5:5 (id: 749005005)

5Kwa habari ya mambo haya mjue hakika kwamba: Msherati, wala mtu mwovu, wala mwenye tamaa mbaya, mtu kama huyo ni mwabudu sanamu, kamwe hataurithi Ufalme wa Kristo na wa Mungu.


## Ephesians 5:6 (id: 749005006)

6Mtu yeyote na asiwadanganye kwa maneno matupu, kwa kuwa hasira ya Mungu huwaka kwa sababu ya mambo kama haya juu ya wale wasiomtii.


## Ephesians 5:7 (id: 749005007)

7Kwa hiyo, msishirikiane nao.


## Ephesians 5:8 (id: 749005008)

8Kwa maana zamani ninyi mlikuwa giza, lakini sasa ninyi ni nuru katika Bwana. Enendeni kama watoto wa nuru


## Ephesians 5:9 (id: 749005009)

9(kwa kuwa tunda la nuru hupatikana katika wema wote, haki na kweli),


## Ephesians 5:10 (id: 749005010)

10nanyi tafuteni yale yanayompendeza Bwana.


## Ephesians 5:11 (id: 749005011)

11Msishiriki matendo ya giza yasiyofaa, bali yafichueni.


## Ephesians 5:12 (id: 749005012)

12Kwa maana ni aibu hata kutaja mambo yale ambayo wasiotii wanayafanya sirini.


## Ephesians 5:13 (id: 749005013)

13Lakini kila kitu kilichowekwa nuruni, huonekana,


## Ephesians 5:14 (id: 749005014)

14kwa kuwa nuru ndiyo hufanya kila kitu kionekane. Hii ndiyo sababu imesemekana: “Amka, wewe uliyelala, ufufuke kutoka kwa wafu, naye Kristo atakuangazia.”


## Ephesians 5:15 (id: 749005015)

15Kwa hiyo angalieni sana jinsi mnavyoenenda, si kama watu wasio na hekima, bali kama wenye hekima,


## Ephesians 5:16 (id: 749005016)

16mkiukomboa wakati, kwa sababu nyakati hizi ni za uovu.


## Ephesians 5:17 (id: 749005017)

17Kwa hiyo msiwe wajinga, bali mpate kujua nini mapenzi ya Bwana.


## Ephesians 5:18 (id: 749005018)

18Pia msilewe kwa mvinyo, ambamo ndani yake mna upotovu, bali mjazwe Roho.


## Ephesians 5:19 (id: 749005019)

19Msemezane ninyi kwa ninyi kwa zaburi, nyimbo na tenzi za rohoni, mkimwimbia na kumsifu Bwana mioyoni mwenu,


## Ephesians 5:20 (id: 749005020)

20siku zote mkimshukuru Mungu Baba kwa kila jambo katika Jina la Bwana wetu Yesu Kristo.


## Ephesians 5:21 (id: 749005021)

21Nyenyekeaneni ninyi kwa ninyi kwa heshima kwa ajili ya Kristo.


## Ephesians 5:22 (id: 749005022)

22Ninyi wake, watiini waume zenu kama kumtii Bwana.


## Ephesians 5:23 (id: 749005023)

23Kwa maana mume ni kichwa cha mkewe kama vile Kristo alivyo kichwa cha Kanisa, ambalo ni mwili wake, naye Kristo ni Mwokozi wake.


## Ephesians 5:24 (id: 749005024)

24Basi, kama vile Kanisa linavyomtii Kristo, vivyo hivyo na wake nao imewapasa kuwatii waume zao kwa kila jambo.


## Ephesians 5:25 (id: 749005025)

25Ninyi waume, wapendeni wake zenu, kama vile Kristo alivyolipenda Kanisa akajitoa kwa ajili yake


## Ephesians 5:26 (id: 749005026)

26kusudi alifanye takatifu, akilitakasa kwa kuliosha kwa maji katika Neno lake,


## Ephesians 5:27 (id: 749005027)

27apate kujiletea Kanisa tukufu lisilo na doa wala kunyanzi au waa lolote, bali takatifu na lisilo na hatia.


## Ephesians 5:28 (id: 749005028)

28Vivyo hivyo imewapasa waume kuwapenda wake zao kama miili yao wenyewe. Ampendaye mkewe hujipenda mwenyewe.


## Ephesians 5:29 (id: 749005029)

29Hakuna mtu anayeuchukia mwili wake mwenyewe, bali huulisha na kuutunza vizuri, kama Kristo anavyolitunza Kanisa lake.


## Ephesians 5:30 (id: 749005030)

30Sisi tu viungo vya mwili wake.


## Ephesians 5:31 (id: 749005031)

31“Kwa sababu hii, mwanaume atamwacha baba yake na mama yake, naye ataambatana na mkewe, na hao wawili watakuwa mwili mmoja.”


## Ephesians 5:32 (id: 749005032)

32Siri hii ni kubwa, bali mimi nanena kuhusu Kristo na Kanisa.


## Ephesians 5:33 (id: 749005033)

33Hata hivyo, kila mmoja wenu ampende mkewe kama anavyoipenda nafsi yake mwenyewe, naye mke lazima amheshimu mumewe.


## Ephesians 6:1 (id: 749006001)

1Enyi watoto, watiini wazazi wenu katika Bwana, kwa kuwa hili ni jema.


## Ephesians 6:2 (id: 749006002)

2“Waheshimu baba yako na mama yako,” hii ndio amri ya kwanza yenye ahadi,


## Ephesians 6:3 (id: 749006003)

3“upate baraka na uishi siku nyingi duniani.”


## Ephesians 6:4 (id: 749006004)

4Ninyi akina baba, msiwachokoze watoto wenu, bali waleeni kwa nidhamu na mafundisho ya Bwana.


## Ephesians 6:5 (id: 749006005)

5Ninyi watumwa, watiini hao walio mabwana zenu hapa duniani kwa heshima na kwa kutetemeka na kwa moyo mmoja, kama vile mnavyomtii Kristo.


## Ephesians 6:6 (id: 749006006)

6Watiini, si tu wakati wakiwaona ili mpate upendeleo wao, bali mtumike kama watumwa wa Kristo, mkifanya mapenzi ya Mungu kwa moyo.


## Ephesians 6:7 (id: 749006007)

7Tumikeni kwa moyo wote, kama vile mnamtumikia Bwana na si wanadamu.


## Ephesians 6:8 (id: 749006008)

8Mkijua kwamba Bwana atampa kila mtu thawabu kwa lolote jema alilotenda, kama yeye ni mtumwa au ni mtu huru.


## Ephesians 6:9 (id: 749006009)

9Nanyi mabwana, watendeeni watumwa wenu kwa jinsi iyo hiyo. Msiwatishe, kwa kuwa mnajua ya kwamba yeye aliye Bwana wenu na Bwana wao yuko mbinguni, naye hana upendeleo.


## Ephesians 6:10 (id: 749006010)

10Hatimaye, mzidi kuwa hodari katika Bwana na katika uweza wa nguvu zake.


## Ephesians 6:11 (id: 749006011)

11Vaeni silaha zote za Mungu ili kwamba mweze kuzipinga hila za ibilisi.


## Ephesians 6:12 (id: 749006012)

12Kwa maana kushindana kwetu si juu ya nyama na damu, bali dhidi ya falme, mamlaka, dhidi ya wakuu wa giza na majeshi ya pepo wabaya katika ulimwengu wa roho.


## Ephesians 6:13 (id: 749006013)

13Kwa hiyo vaeni silaha zote za Mungu ili mweze kushindana siku ya uovu itakapokuja nanyi mkiisha kufanya yote, simameni imara.


## Ephesians 6:14 (id: 749006014)

14Kwa hiyo simameni imara mkiwa mmejifunga kweli kiunoni na kuvaa dirii ya haki kifuani,


## Ephesians 6:15 (id: 749006015)

15nayo miguu yenu ifungiwe utayari tuupatao kwa Injili ya amani.


## Ephesians 6:16 (id: 749006016)

16Zaidi ya haya yote, twaeni ngao ya imani, ambayo kwa hiyo mtaweza kuizima mishale yote yenye moto ya yule mwovu.


## Ephesians 6:17 (id: 749006017)

17Vaeni chapeo ya wokovu na mchukue upanga wa Roho, ambao ni Neno la Mungu.


## Ephesians 6:18 (id: 749006018)

18Mkiomba kwa Roho siku zote katika sala zote na maombi, mkikesha kila wakati mkiwaombea watakatifu wote.


## Ephesians 6:19 (id: 749006019)

19Niombeeni na mimi pia, ili kila nifunguapo kinywa changu, nipewe maneno ya kusema, niweze kutangaza siri ya Injili kwa ujasiri,


## Ephesians 6:20 (id: 749006020)

20ambayo mimi ni balozi wake katika vifungo. Ombeni ili nipate kuhubiri kwa ujasiri kama inipasavyo.


## Ephesians 6:21 (id: 749006021)

21Tikiko, aliye ndugu mpendwa na mtumishi mwaminifu katika Bwana, atawaambia kila kitu, ili pia mpate kujua hali yangu na kile ninachofanya sasa.


## Ephesians 6:22 (id: 749006022)

22Ninamtuma kwenu kwa ajili ya kusudi hili hasa, ili mpate kujua hali yetu, na awatie moyo.


## Ephesians 6:23 (id: 749006023)

23Amani iwe kwa ndugu, na pendo pamoja na imani kutoka kwa Mungu Baba na Bwana Yesu Kristo.


## Ephesians 6:24 (id: 749006024)

24Neema iwe na wote wampendao Bwana wetu Yesu Kristo kwa upendo wa dhati. Amen.


