# Open Kiswahili Contemporary Version

## License Information

**Open Kiswahili Contemporary Version** is based on and adapted from: _Open Kiswahili Contemporary Version_, [Biblica, Inc](https://www.biblica.com/), 2015, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Song of Songs 1:1 (id: 722001001)

1Wimbo ulio bora wa Solomoni.


## Song of Songs 1:2 (id: 722001002)

2Unibusu kwa busu la kinywa chako, kwa maana upendo wako unafurahisha kuliko divai.


## Song of Songs 1:3 (id: 722001003)

3Manukato yako yananukia vizuri, jina lako ni kama manukato yaliyomiminwa. Ndiyo sababu wanawali wanakupenda!


## Song of Songs 1:4 (id: 722001004)

4Nichukue twende nawe, na tufanye haraka! Mfalme na anilete ndani ya vyumba vyake. Tunakushangilia na kukufurahia, tutasifu upendo wako zaidi kuliko divai. Tazama jinsi ilivyo bora wakupende!


## Song of Songs 1:5 (id: 722001005)

5Mimi ni mweusi, lakini napendeza, enyi binti za Yerusalemu, mweusi kama mahema ya Kedari, kama mapazia ya hema la Solomoni.


## Song of Songs 1:6 (id: 722001006)

6Usinikazie macho kwa sababu mimi ni mweusi, kwa sababu nimefanywa mweusi na jua. Wana wa mama yangu walinikasirikia na kunifanya niwe mtunza mashamba ya mizabibu. Shamba langu mwenyewe la mizabibu nimeliacha.


## Song of Songs 1:7 (id: 722001007)

7Niambie, wewe ambaye ninakupenda, unalisha wapi kundi lako la kondoo na ni wapi unapowapumzisha kondoo wako adhuhuri. Kwa nini niwe kama mwanamke aliyefunikwa shela karibu na makundi ya rafiki zako?


## Song of Songs 1:8 (id: 722001008)

8Kama hujui, ewe mwanamke mzuri kuliko wote, fuata nyayo za kondoo, na kulisha wana\-mbuzi wako karibu na hema za wachungaji.


## Song of Songs 1:9 (id: 722001009)

9Mpenzi wangu, ninakufananisha na farasi jike aliyefungwa katika mojawapo ya magari ya vita ya Farao.


## Song of Songs 1:10 (id: 722001010)

10Mashavu yako yanapendeza yakiwa na vipuli, shingo yako ikiwa na mikufu ya vito.


## Song of Songs 1:11 (id: 722001011)

11Tutakufanyia vipuli vya dhahabu, vyenye kupambwa kwa fedha.


## Song of Songs 1:12 (id: 722001012)

12Wakati mfalme alipokuwa mezani pake, manukato yangu yalisambaza harufu yake nzuri.


## Song of Songs 1:13 (id: 722001013)

13Mpenzi wangu kwangu mimi ni kifuko cha manemane kati ya matiti yangu.


## Song of Songs 1:14 (id: 722001014)

14Mpenzi wangu kwangu mimi ni kama kishada cha maua ya mhina kutoka mashamba ya mizabibu ya En\-Gedi.


## Song of Songs 1:15 (id: 722001015)

15Tazama jinsi ulivyo mzuri, mpenzi wangu! Tazama jinsi ulivyo mzuri! Macho yako ni kama ya hua.


## Song of Songs 1:16 (id: 722001016)

16Tazama jinsi ulivyo mzuri, mpenzi wangu! Ee, tazama jinsi unavyopendeza! Na kitanda chetu ni cha majani mazuri.


## Song of Songs 1:17 (id: 722001017)

17Nguzo za nyumba yetu ni mierezi, na mapao yetu ni miberoshi.


## Song of Songs 2:1 (id: 722002001)

1Mimi ni ua la Sharoni, yungiyungi ya bondeni.


## Song of Songs 2:2 (id: 722002002)

2Kama yungiyungi katikati ya miiba ndivyo alivyo mpenzi wangu katikati ya wanawali.


## Song of Songs 2:3 (id: 722002003)

3Kama mti wa mtofaa miongoni mwa miti ya msituni ndivyo alivyo mpenzi wangu miongoni mwa wanaume vijana. Ninafurahia kuketi kivulini mwa mwanaume huyu, na tunda lake ni tamu kwangu.


## Song of Songs 2:4 (id: 722002004)

4Amenichukua mpaka kwenye ukumbi wa karamu, na bendera ya huyu mwanaume juu yangu ni upendo.


## Song of Songs 2:5 (id: 722002005)

5Nitie nguvu kwa zabibu kavu, niburudishe kwa matofaa, kwa maana ninazimia kwa mapenzi.


## Song of Songs 2:6 (id: 722002006)

6Mkono wake wa kushoto uko chini ya kichwa changu, na mkono wake wa kuume unanikumbatia.


## Song of Songs 2:7 (id: 722002007)

7Binti za Yerusalemu, ninawaagiza kwa paa na kwa ayala wa shambani: Msichochee wala kuamsha mapenzi hata yatakapotaka yenyewe.


## Song of Songs 2:8 (id: 722002008)

8Sikiliza! Mpenzi wangu! Tazama! Huyu hapa anakuja, akirukaruka juu milimani akizunguka juu ya vilima.


## Song of Songs 2:9 (id: 722002009)

9Mpenzi wangu ni kama paa au ayala kijana. Tazama! Anasimama nyuma ya ukuta wetu, akitazama kupitia madirishani, akichungulia kimiani.


## Song of Songs 2:10 (id: 722002010)

10Mpenzi wangu alizungumza na kuniambia, “Inuka, mpenzi wangu, mrembo wangu, tufuatane.


## Song of Songs 2:11 (id: 722002011)

11Tazama! Wakati wa masika umepita, mvua imekwisha na ikapita.


## Song of Songs 2:12 (id: 722002012)

12Maua yanatokea juu ya nchi; majira ya kuimba yamewadia, sauti za njiwa zinasikika katika nchi yetu.


## Song of Songs 2:13 (id: 722002013)

13Mtini unatunga matunda yake ya mwanzoni, zabibu zinazochanua zaeneza harufu nzuri. Inuka, njoo mpenzi wangu. Mrembo wangu, tufuatane.”


## Song of Songs 2:14 (id: 722002014)

14Hua wangu penye nyufa za majabali, mafichoni pembezoni mwa mlima, nionyeshe uso wako, na niisikie sauti yako, kwa maana sauti yako ni tamu, na uso wako unapendeza.


## Song of Songs 2:15 (id: 722002015)

15Tukamatie mbweha, mbweha wale wadogo wanaoharibu mashamba ya mizabibu, mashamba yetu ya mizabibu yaliyochanua.


## Song of Songs 2:16 (id: 722002016)

16Mpenzi wangu ni wangu, nami ni wake, yeye hujilisha katikati ya yungiyungi.


## Song of Songs 2:17 (id: 722002017)

17Mpaka jua linapochomoza, na vivuli vikimbie, rudi, mpenzi wangu, na uwe kama paa, au kama ayala kijana juu ya vilima vya Betheri.


## Song of Songs 3:1 (id: 722003001)

1Usiku kucha kwenye kitanda changu nilimtafuta yule moyo wangu umpendaye; nilimtafuta, lakini sikumpata.


## Song of Songs 3:2 (id: 722003002)

2Sasa nitaondoka na kuzunguka mjini, katika barabara zake na viwanja; nitamtafuta yule moyo wangu umpendaye. Kwa hiyo nilimtafuta lakini sikumpata.


## Song of Songs 3:3 (id: 722003003)

3Walinzi walinikuta walipokuwa wakizunguka mji. Nikawauliza, “Je, mmemwona yule moyo wangu umpendaye?”


## Song of Songs 3:4 (id: 722003004)

4Kitambo kidogo tu baada ya kuwapita nilimpata yule moyo wangu umpendaye. Nilimshika na sikumwachia aende mpaka nilipomleta katika nyumba ya mama yangu, katika chumba cha yule aliyenichukua mimba.


## Song of Songs 3:5 (id: 722003005)

5Binti za Yerusalemu, ninawaagiza kwa paa na kwa ayala wa shambani: Msichochee wala kuamsha mapenzi hata yatakapotaka yenyewe.


## Song of Songs 3:6 (id: 722003006)

6Ni nani huyu anayekuja kutoka jangwani kama nguzo ya moshi, anayenukia manemane na uvumba iliyotengenezwa kwa vikolezo vyote vya mfanyabiashara?


## Song of Songs 3:7 (id: 722003007)

7Tazama! Ni gari la Solomoni lisindikizwalo na mashujaa sitini, walio wakuu sana wa Israeli,


## Song of Songs 3:8 (id: 722003008)

8wote wamevaa panga, wote wazoefu katika vita, kila mmoja na upanga wake pajani, wamejiandaa kwa ajili ya hofu za usiku.


## Song of Songs 3:9 (id: 722003009)

9Mfalme Solomoni alijitengenezea gari; alilitengeneza kwa mbao kutoka Lebanoni.


## Song of Songs 3:10 (id: 722003010)

10Nguzo zake alizitengeneza kwa fedha, kitako chake kwa dhahabu. Kiti chake kilipambwa kwa zambarau, gari lake likanakshiwa njumu kwa upendo na binti za Yerusalemu.


## Song of Songs 3:11 (id: 722003011)

11Tokeni nje, ninyi binti za Sayuni, mkamtazame Mfalme Solomoni akiwa amevaa taji, taji ambalo mama yake alimvika siku ya arusi yake, siku ambayo moyo wake ulishangilia.


## Song of Songs 4:1 (id: 722004001)

1Tazama jinsi ulivyo mzuri, mpenzi wangu! Ee, jinsi ulivyo mzuri! Macho yako nyuma ya shela yako ni kama ya hua. Nywele zako ni kama kundi la mbuzi zikishuka kutoka Mlima Gileadi.


## Song of Songs 4:2 (id: 722004002)

2Meno yako ni kama kundi la kondoo waliokatwa manyoya sasa hivi, watokao kuogeshwa. Kila mmoja ana pacha lake, hakuna hata mmoja aliye peke yake.


## Song of Songs 4:3 (id: 722004003)

3Midomo yako ni kama uzi mwekundu, kinywa chako kinapendeza. Mashavu yako nyuma ya shela yako ni kama vipande viwili vya komamanga.


## Song of Songs 4:4 (id: 722004004)

4Shingo yako ni kama mnara wa Daudi, uliojengwa kwa madaha, juu yake zimetundikwa ngao elfu, zote ni ngao za mashujaa.


## Song of Songs 4:5 (id: 722004005)

5Matiti yako mawili ni kama wana\-paa wawili, kama wana\-paa mapacha wajilishao katikati ya yungiyungi.


## Song of Songs 4:6 (id: 722004006)

6Hata kupambazuke na vivuli vikimbie, nitakwenda kwenye mlima wa manemane na kwenye kilima cha uvumba.


## Song of Songs 4:7 (id: 722004007)

7Wewe ni mzuri kote, mpenzi wangu, hakuna hitilafu ndani yako.


## Song of Songs 4:8 (id: 722004008)

8Enda nami kutoka Lebanoni, bibi arusi wangu, enda nami kutoka Lebanoni. Shuka kutoka ncha ya Amana, kutoka juu ya Seniri, kilele cha Hermoni, kutoka mapango ya simba na kutoka mlima wapendapo kukaa chui.


## Song of Songs 4:9 (id: 722004009)

9Umeiba moyo wangu, dada yangu, bibi arusi wangu; umeiba moyo wangu kwa mtazamo mmoja wa macho yako, kwa kito kimoja cha mkufu wako.


## Song of Songs 4:10 (id: 722004010)

10Tazama jinsi pendo lako linavyofurahisha, dada yangu, bibi arusi wangu! Pendo lako linafurahisha aje zaidi ya divai, na harufu ya manukato yako zaidi ya kikolezo chochote!


## Song of Songs 4:11 (id: 722004011)

11Midomo yako inadondosha utamu kama sega la asali, bibi arusi wangu; maziwa na asali viko chini ya ulimi wako. Harufu nzuri ya mavazi yako ni kama ile ya Lebanoni.


## Song of Songs 4:12 (id: 722004012)

12Wewe ni bustani iliyofungwa, dada yangu, bibi arusi wangu; wewe ni chanzo cha maji kilichozungushiwa kabisa, chemchemi yangu peke yangu.


## Song of Songs 4:13 (id: 722004013)

13Mimea yako ni bustani ya mikomamanga yenye matunda mazuri sana, yenye hina na nardo,


## Song of Songs 4:14 (id: 722004014)

14nardo na zafarani, mchai na mdalasini, pamoja na kila aina ya mti wa uvumba, manemane na udi, na aina zote za vikolezo bora kuliko vyote.


## Song of Songs 4:15 (id: 722004015)

15Wewe ni chemchemi ya bustani, kisima cha maji yatiririkayo, yakitiririka kutoka Lebanoni.


## Song of Songs 4:16 (id: 722004016)

16Amka, upepo wa kaskazini, na uje, upepo wa kusini! Vuma juu ya bustani yangu, ili harufu yake nzuri iweze kuenea mpaka ngʼambo. Mpendwa wangu na aje bustanini mwake na kuonja matunda mazuri sana.


## Song of Songs 5:1 (id: 722005001)

1Nimekuja kwenye bustani yangu, dada yangu, bibi arusi wangu; nimekusanya manemane yangu pamoja na kikolezo changu. Nimekula sega langu la asali na asali yangu; nimekunywa divai yangu na maziwa yangu. Kuleni, enyi marafiki, mnywe; kunyweni ya kutosha, ee wapenzi.


## Song of Songs 5:2 (id: 722005002)

2Nililala lakini moyo wangu ulikuwa macho. Sikiliza! Mpenzi wangu anabisha: “Nifungulie, dada yangu, mpenzi wangu, hua wangu, asiye na hitilafu. Kichwa changu kimeloa umande, na nywele zangu manyunyu ya usiku.”


## Song of Songs 5:3 (id: 722005003)

3Nimevua joho langu: je, ni lazima nivae tena? Nimenawa miguu yangu: je, ni lazima niichafue tena?


## Song of Songs 5:4 (id: 722005004)

4Mpenzi wangu aliweka mkono wake kwenye tundu la komeo; moyo wangu ulianza kugonga kwa ajili yake.


## Song of Songs 5:5 (id: 722005005)

5Niliinuka kumfungulia mpenzi wangu, mikono yangu ikidondosha manemane, vidole vyangu vikitiririka manemane, penye vipini vya komeo.


## Song of Songs 5:6 (id: 722005006)

6Nilimfungulia mpenzi wangu, lakini mpenzi wangu alishaondoka; alikuwa amekwenda zake. Moyo wangu ulishuka kwa kuondoka kwake. Nilimtafuta lakini sikumpata. Nilimwita lakini hakunijibu.


## Song of Songs 5:7 (id: 722005007)

7Walinzi walinikuta walipokuwa wakifanya zamu za ulinzi mjini. Walinipiga, wakanijeruhi, wakaninyangʼanya joho langu, hao walinzi wa kuta!


## Song of Songs 5:8 (id: 722005008)

8Enyi binti za Yerusalemu, ninawaagiza: kama mkimpata mpenzi wangu, mtamwambia nini? Mwambieni ninazimia kwa mapenzi.


## Song of Songs 5:9 (id: 722005009)

9Je, mpendwa wako ni bora kuliko wengine namna gani, wewe uliye mzuri kupita wanawake wote? Je, mpendwa wako ni mzuri kuliko wengine, namna gani, hata unatuagiza hivyo?


## Song of Songs 5:10 (id: 722005010)

10Mpenzi wangu anangʼaa, tena ni mwekundu, wa kuvutia miongoni mwa wanaume kumi elfu.


## Song of Songs 5:11 (id: 722005011)

11Kichwa chake ni dhahabu safi kuliko zote, nywele zake ni za mawimbi na ni nyeusi kama kunguru.


## Song of Songs 5:12 (id: 722005012)

12Macho yake ni kama ya hua kandokando ya vijito vya maji, aliyeogeshwa kwenye maziwa, yaliyopangwa kama vito vya thamani.


## Song of Songs 5:13 (id: 722005013)

13Mashavu yake ni kama matuta ya vikolezo yakitoa manukato. Midomo yake ni kama yungiyungi inayodondosha manemane.


## Song of Songs 5:14 (id: 722005014)

14Mikono yake ni fimbo za dhahabu iliyopambwa kwa krisolitho. Mwili wake ni kama pembe ya ndovu iliyongʼarishwa iliyopambwa na yakuti samawi.


## Song of Songs 5:15 (id: 722005015)

15Miguu yake ni nguzo za marmar zilizosimikwa katika vitako vya dhahabu safi. Sura yake ni kama Lebanoni, bora kama miti yake ya mierezi.


## Song of Songs 5:16 (id: 722005016)

16Kinywa chake chenyewe ni utamu, kwa ujumla yeye ni wa kupendeza. Huyu ndiye mpenzi wangu, huyu ndiye rafiki yangu, ee binti za Yerusalemu.


## Song of Songs 6:1 (id: 722006001)

1Mpenzi wako amekwenda wapi, ewe mzuri kupita wanawake wote? Mpenzi wako amegeukia njia ipi, tupate kumtafuta pamoja nawe?


## Song of Songs 6:2 (id: 722006002)

2Mpenzi wangu amekwenda bustanini mwake, kwenye vitalu vya vikolezo, kujilisha bustanini na kukusanya yungiyungi.


## Song of Songs 6:3 (id: 722006003)

3Mimi ni wake mpenzi wangu, na mpenzi wangu ni wangu; yeye hujilisha katikati ya yungiyungi.


## Song of Songs 6:4 (id: 722006004)

4Wewe ni mzuri, mpenzi wangu, kama Tirsa, upendezaye kama Yerusalemu, umetukuka kama jeshi lenye bendera.


## Song of Songs 6:5 (id: 722006005)

5Uyageuze macho yako mbali nami, yananigharikisha. Nywele zako ni kama kundi la mbuzi wanaoteremka kutoka Gileadi.


## Song of Songs 6:6 (id: 722006006)

6Meno yako ni kama kundi la kondoo watokao kuogeshwa. Kila mmoja ana pacha lake, hakuna hata mmoja aliye peke yake.


## Song of Songs 6:7 (id: 722006007)

7Mashavu yako nyuma ya shela yako ni kama vipande viwili vya komamanga.


## Song of Songs 6:8 (id: 722006008)

8Panaweza kuwepo malkia sitini, masuria themanini na mabikira wasiohesabika;


## Song of Songs 6:9 (id: 722006009)

9lakini hua wangu, mkamilifu wangu, ni wa namna ya pekee, binti pekee kwa mama yake, kipenzi cha yeye aliyemzaa. Wanawali walimwona na kumwita aliyebarikiwa; malkia na masuria walimsifu.


## Song of Songs 6:10 (id: 722006010)

10Ni nani huyu atokeaye kama mapambazuko, mzuri kama mwezi, mwangavu kama jua, ametukuka kama nyota zifuatanazo?


## Song of Songs 6:11 (id: 722006011)

11Niliteremka kwenye bustani ya miti ya milozi ili kutazama machipuko ya bondeni, kuona kama mizabibu imechipua au kama mikomamanga imechanua maua.


## Song of Songs 6:12 (id: 722006012)

12Kabla sijangʼamua, shauku yangu iliniweka katikati ya magari ya kifalme ya kukokotwa na farasi ya watu wangu.


## Song of Songs 6:13 (id: 722006013)

13Rudi, rudi, ee Mshulami; rudi, rudi ili tupate kukutazama! Kwa nini kumtazama Mshulami, kama kutazama ngoma ya Mahanaimu?


## Song of Songs 7:1 (id: 722007001)

1Ee binti wa mwana wa mfalme, tazama jinsi inavyopendeza miguu yako katika viatu! Miguu yako yenye madaha ni kama vito vya thamani, kazi ya mikono ya fundi stadi.


## Song of Songs 7:2 (id: 722007002)

2Kitovu chako ni kama bilauri ya mviringo ambayo kamwe haikosi divai iliyochanganywa. Kiuno chako ni kichuguu cha ngano kilichozungukwa kwa yungiyungi.


## Song of Songs 7:3 (id: 722007003)

3Matiti yako ni kama wana\-paa wawili, mapacha wa paa.


## Song of Songs 7:4 (id: 722007004)

4Shingo yako ni kama mnara wa pembe ya ndovu. Macho yako ni vidimbwi vya Heshboni karibu na lango la Beth\-Rabi. Pua lako ni kama mnara wa Lebanoni ukitazama kuelekea Dameski.


## Song of Songs 7:5 (id: 722007005)

5Kichwa chako kinakuvika taji kama mlima Karmeli. Nywele zako ni kama zulia la urujuani; mfalme ametekwa na mashungi yake.


## Song of Songs 7:6 (id: 722007006)

6Tazama jinsi ulivyo mzuri na unavyopendeza, ee pendo, kwa uzuri wako!


## Song of Songs 7:7 (id: 722007007)

7Umbo lako ni kama la mtende, nayo matiti yako kama vishada vya matunda.


## Song of Songs 7:8 (id: 722007008)

8Nilisema, “Nitakwea mtende, nami nitayashika matunda yake.” Matiti yako na yawe kama vishada vya mzabibu, harufu nzuri ya pumzi yako kama matofaa,


## Song of Songs 7:9 (id: 722007009)

9na kinywa chako kama divai bora kuliko zote. Divai na iende moja kwa moja hadi kwa mpenzi wangu, ikitiririka polepole juu ya midomo na meno.


## Song of Songs 7:10 (id: 722007010)

10Mimi ni mali ya mpenzi wangu, nayo shauku yake ni juu yangu.


## Song of Songs 7:11 (id: 722007011)

11Njoo, mpenzi wangu, twende mashambani, twende tukalale huko vijijini.


## Song of Songs 7:12 (id: 722007012)

12Hebu na twende mapema katika mashamba ya mizabibu tuone kama mizabibu imechipua, kama maua yake yamefunguka, na kama mikomamanga imetoa maua: huko nitakupa penzi langu.


## Song of Songs 7:13 (id: 722007013)

13Mitunguja hutoa harufu zake nzuri, kwenye milango yetu kuna matunda mazuri, mapya na ya zamani, ambayo nimekuhifadhia wewe, mpenzi wangu.


## Song of Songs 8:1 (id: 722008001)

1Laiti ungelikuwa kwangu kama ndugu wa kiume, ambaye aliyanyonya matiti ya mama yangu! Kisha, kama ningekukuta huko nje, ningelikubusu, wala hakuna mtu yeyote angelinidharau.


## Song of Songs 8:2 (id: 722008002)

2Ningelikuongoza na kukuleta katika nyumba ya mama yangu, yeye ambaye amenifundisha. Ningelikupa divai iliyokolezwa unywe, asali ya maua ya mikomamanga yangu.


## Song of Songs 8:3 (id: 722008003)

3Mkono wake wa kushoto uko chini ya kichwa changu, na mkono wake wa kuume unanikumbatia.


## Song of Songs 8:4 (id: 722008004)

4Binti za Yerusalemu, ninawaagiza: msichochee wala kuamsha mapenzi hata yatakapotaka yenyewe.


## Song of Songs 8:5 (id: 722008005)

5Ni nani huyu anayekuja kutoka nyikani akimwegemea mpenzi wake? Nilikuamsha chini ya mtofaa, huko mama yako alipotunga mimba yako, huko yeye alipata utungu akakuzaa.


## Song of Songs 8:6 (id: 722008006)

6Nitie kama muhuri moyoni mwako, kama muhuri kwenye mkono wako; kwa maana upendo una nguvu kama mauti, wivu wake ni mkatili kama kuzimu. Unachoma kama mwali wa moto, kama mwali mkubwa wa moto wa Bwana hasa.


## Song of Songs 8:7 (id: 722008007)

7Maji mengi hayawezi kuuzimisha upendo, mito haiwezi kuugharikisha. Kama mtu angelitoa mali yote ya nyumbani mwake kwa ajili ya upendo, angelidharauliwa kabisa.


## Song of Songs 8:8 (id: 722008008)

8Tunaye dada mdogo, matiti yake hayajakua bado. Tutafanya nini kwa ajili ya dada yetu wakati atakapokuja kuposwa?


## Song of Songs 8:9 (id: 722008009)

9Kama yeye ni ukuta, tutajenga minara ya fedha juu yake. Na kama yeye ni mlango, tutamzungushia mbao za mierezi.


## Song of Songs 8:10 (id: 722008010)

10Mimi ni ukuta, nayo matiti yangu ni kama minara. Ndivyo ambavyo nimekuwa machoni pake kama yule anayeleta utoshelevu.


## Song of Songs 8:11 (id: 722008011)

11Solomoni alikuwa na shamba la mizabibu huko Baal\-Hamoni; alikodisha shamba lake la mizabibu kwa wapangaji. Kila mmoja angeleta kwa ajili ya matunda yake shekeli 1,000 za fedha.


## Song of Songs 8:12 (id: 722008012)

12Lakini shamba langu la mizabibu ambalo ni langu mwenyewe ni langu kutoa; hizo shekeli 1,000 ni kwa ajili yako, ee Solomoni, na shekeli mia mbili ni kwa ajili ya wale wanaotunza matunda yake.


## Song of Songs 8:13 (id: 722008013)

13Wewe ukaaye bustanini pamoja na marafiki mliohudhuria, hebu nisikie sauti yako!


## Song of Songs 8:14 (id: 722008014)

14Njoo, mpenzi wangu, uwe kama swala au kama ayala kijana juu ya milima iliyojaa vikolezo.


